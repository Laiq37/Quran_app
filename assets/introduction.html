<!DOCTYPE html>
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Document</title>
    <link crossorigin="anonymous" rel="stylesheet" href="./css/mainappendix.css">
</head>
<body>
    <div class="container">
            <div id="maintagintrotxttitle1">அறிமுகவுரை</div>
            <div id="maintagintrotxttitle2">கடவுளின் பெயரால், மிக்க அருளாளர், மிக்க கருணையாளர்</div>
            <div id="maintagintrotxtauto">
    
    <p>இது மனித குலத்திற்குக் கடவுளின் இறுதிச் செய்தியாகும். கடவுளின் அனைத்து நபிமார்களும் இவ்வுலகிற்கு வந்து விட்டனர், மேலும் அனைத்து வேதங்களும் சேர்ப்பிக்கப்பட்டுவிட்டன. கடவுளின் நபிமார்கள் சேர்ப்பித்த எல்லாச் செய்தி களையும் தூய்மைப்படுத்தி, ஒன்றிணைத்து ஒரே செய்தியாக்கி, இதன்பின் கடவுளால் அங்கீகரிக்கப்படக்கூடிய ஒரே மார்க்க மாக, "சரணடைதல்" மட்டுமே உள்ளது என்பதைப் பிரகடனம் செய்ய வேண்டிய நேரம் வந்து விட்டது (3:19, 85). "சரணடைதல்" என்னும் மார்க்கத்தில், நாம் கடவுளின் பரிபூரணமான அதிகாரத்தைத் தெளிவாகப் புரிந்து கொண்டு, கடவுளிடம் மட்டுமே எல்லாச் சக்திகளும் உள்ளன என்ற அசைக்க முடியாத உறுதியான நம்பிக்கையை அடைகிறோம்; மற்ற எந்த ஒன்றுக்கும் அவரைச் சார்ந்திராமல் எந்தச் சுயமான சக்தியும் இல்லை. இத்தகையதொரு தெளிவான புரிந்து கொள்ளுதலை நாம் அடை வதன் இயற்கையான விளைவு என்னவெனில், கடவுளுக்கு மட்டுமே நமது வாழ்வையும், நமது வழிபாட்டையும் பரிபூரணமாக அர்ப்பணிப்பதேயாகும். இதுவே பழைய ஏற்பாடு, புதிய ஏற்பாடு, மற்றும் இந்த இறுதி ஏற்பாடு உட்பட அனைத்து வேதங்களிலும் உள்ள முதல் கட்டளையாகும்.</p>
    
    <p>கேளுங்கள் இஸ்ரவேலர்களே! இரட்சகரான நமது கடவுள் ஒரே கடவுள் ஆவார்! 
    எனவே இரட்சகரான உங்களுடைய கடவுளை 
    உங்கள் முழு இதயத்துடனும்,
    முழு ஆத்மாவுடனும், 
    உங்கள் முழு புத்தியுடனும்,
    மேலும் உங்கள் முழு பலத்துடனும் நீங்கள் வழிபட வேண்டும்.   ஸடெட்ரானமி 6:4-5, லூக்கா 12:29-30, குர்ஆன் 3:18]
    </p>
    
    <p>நாம் கடவுளை, அவருடைய மகத்தான தன்மைகளைத் துதிப்போம், அவரே இப்பிரபஞ்சத்தில் உள்ள அனைத்திற்கும், படைப்பாளர் என்ற முறையில் அவற்றின் அடிப்படை ஆனவர்; 
        எங்கும் நிலவுபவராகவும், எல்லா வல்லமையும் உடையவராகவும், எல்லாம் அறிந்தவராகவும், வழிபடுவதற்குத்
        தகுதியுடையவர் அவரேயாவார். சுயமாக ஜீவித்திருக்கும் விழிப்புணர்வுடையவராக அவரே நம் மனங்களில் உள்ள எல்லா அறியாமைகளையும் அழுக்குகளையும் நீக்கி  அதனைத் தூய்மைப்படுத்தி கூர்மைப்படுத்துபவர் ஆவார்.
                                                                                                                                               [காயத்ரி மந்திரம், யஜுர் வேதம்]
        </p>
    
        <p>எல்லா மார்க்கங்களும் புதுப்புதுக் கண்டுபிடிப்புகளாலும், பாரம்பர்ய நடைமுறைகளாலும், பொய்யான இணை வைப்புக் கொள்கைகளாலும் பாழ்படுத்தப்பட்டிருக்கும் அதே சமயம், எல்லா மார்க்கங்களிலும் "சரணடைந்தோர்" இருக்கக் கூடும். கிறித்துவர்களாக, யூதர்களாக, முஸ்லிம்களாக, இந்துக்களாக, பௌத்தர்களாக, அல்லது வேறு எதனையும் சேர்ந்த வர்களாக சரணடைந்தோர் இருக்கக் கூடும். இவ்வாறு சரணடைந்தோர் அனைவரும் ஒன்று சேர்ந்து கடவுளால் அங்கீ கரிக்கப்படக் கூடிய ஒரே மார்க்கத்தை அமைக்கின்றார்கள். இந்தப் புத்தகத்தின் முதல் பக்கத்தில் வலியுறுத்தப்பட்டுள்ள கருப்பொருளின்படி, கடவுளுடன் போலித் தெய்வங்கள் எதனையும் அமைத்து கொள்ளாமல், கடவுளுக்கு மட்டுமே தங் களை அர்ப்பணித்துக் கொண்ட சரணடைந்தோர் அனைவரும் கடவுளின் நிரந்தர சாம்ராஜ்யத்திற்குள் மீட்டுக் கொள்ளப் படுகின்றனர் (2:62). மெய்யான சரணடைந்தோரின் ஓர் இலக்கணம் என்னவென்றால், அவர்கள் குர்ஆனில் எந்த ஒன்றை யும் ஆட்சேபத்திற்குரியதாகக் காண மாட்டார்கள்.</p>
    
        <p>இந்த இறுதி வேதத்தின் வருகையுடன் இவ்வுலகிற்குரிய கடவுளின் தூதுச் செய்திகள் இப்போது முழுமை அடைந்து விட்டன. நீண்ட நாட்களாகக் காத்திருக்கும் நமது மிக அவசரமான கேள்விகளான - நாம் யார், நம் வாழ்வின் நோக்கம் என்ன, நாம் எவ்வாறு இவ்வுலகிற்கு வந்தோம், இங்கிருந்து எங்கே செல்கிறோம், எது சரியான மார்க்கம், இது பரிணாம வளர்ச்சியா அல்லது படைப்பா, போன்றவற்றுக்குரிய பதில்களை இப்போது நாம் பெற்றிருக்கின்றோம்.</p>
    
        <p>சிலர் வியக்கக் கூடும்: "தன் செய்தியை முழுமைப்படுத்தவும், ஒன்றிணைக்கவும் கடவுள் ஏன் இத்தனை காலம் காத்திருந்தார்? ஆதமின் காலத்திலிருந்து முழுமையான வேதத்தைப் பெற்றிராத மக்களுடைய நிலை என்ன?" இக் கேள்விக்குக் குர்ஆன் 20:52ல் பதில் கூறுவதையும் மனதில் கொண்டவாறு, உலகின் மக்கள் தொகை அதன் துவக்கம் முதல் இப்பொழுது வரை 7,000,000,000 ஐத்  தாண்டவில்லை என்பது ஓர் எளிய புள்ளி விவரக் கணக்கே ஆகும். இப்போது முதல் உலக முடிவான கி.பி. 2280 வரை (பின் இணைப்பு 25) இவ்வுலகின் மக்கள் தொகை 75,000,000,000 ஐத் தாண்டிவிடும் என மதிப்பீடு செய்யப்பட்டுள்ளது. இவ்விதமாக, மக்களில் பெரும்பான்மையினர் தூய்மைப்படுத்தப்பட்ட, ஒன்றிணைக்கப்பட்ட கடவுளின் செய்தியைப் பெறவேண்டும் என்று விதிக்கப்பட்டுள்ளனர் (வரைபடம் பார்க்க).</p>
    
        <!-- <p>உலகின் மக்கள் தொகை இப்பொழுது (1990) முதல் உலக முடிவு 2280 வரை.</p> 
            [கறுப்புப் பகுதி ஆதமிலிருந்து இன்று வரை உலகின் மக்கள் தொகையைக் காட்டுகிறது] -->
    
            <h4> மனிதப் படைப்பின் துவக்கத்திற்கு முன்</h4> 
            <p>இவை அனைத்தும் கோடானு கோடி ஆண்டுகட்கு முன்பு, கடவுளிடம் உயர் அந்தஸ்தைப் பெற்றிருந்த படைப்புகளில் ஒருவனான சாத்தான், கடவுளுடன் சுதந்திரமான கடவுளாகத் தன்னாலும் ஒரு சாம்ராஜ்யத்தை நடத்த முடியும் என்றதோர் ஆணவமான எண்ணத்தைத் தன்னுள் வளர்த்துக் கொண்டபோது துவங்கியது. கடவுளின் ஏகோபித்த அதிகாரத்திற் கெதிரான இந்த அறைகூவல் இறைநிந்தனையானது மட்டுமல்ல, தவறானதும் ஆகும். கடவுளுக்கு மட்டுமே கடவுளாக இருப்பதற்குரிய தகுதித்திறன் உள்ளது, மேலும் கடவுள் தன்மை  என்பது அவன் புரிந்து கொண்டதை விட மிக மிக அதிக மானது என்ற உண்மையை சாத்தான் அறியாதவனாக இருந்தான். அவனுடைய அந்த அகந்தைதான், அறியாமையால் தூண்டப்பட்ட அந்த ஆணவம்தான், கடவுளைப் போல தன்னாலும் ஒரு சாம்ராஜ்யத்தை, நோய், துன்பம், போர், விபத்து, குழப்பம் ஆகியன இல்லாமல் நிர்வாகம் செய்ய இயலும் என சாத்தான் நம்புவதற்கு வழிகோலியது. கடவுளின் படைப்புகளில் மிகப் பெரும்பான்மையானோர், சாத்தானோடு கருத்து மாறுபாடு கொண்டனர். ஆயினும், வெவ்வேறு அளவுகளில் சாத்தானோடு ஒத்துப்போன, அகந்தை கொண்ட மிகச் சிறுபான்மையினரே கோடானு கோடிக் கணக்கில் இருந்தனர். இவ்விதம் விண்ணகத்தின் சமூகத்தார்களுக்குள் ஓர் ஆழமான தர்க்கம் வெடித்தது (38:69). கடவுளின் ஏகோபித்த அதிகாரத்திற்கெதிரான  கலகக்காரர்களின் அநீதமான இந்த அறைகூவல் மிகத் திறமையான முறையில் சந்திக்கப்பட்டு, தீர்த்து வைக்கப்பட்டது. தங்களுடைய குற்றங்களிலிருந்து விலகி கடவுளிடம் சரணடைவதற்குக்  கலகக்காரர்களுக்குப் போதுமான சந்தர்ப்பங்கள் அளிக்கப்பட்ட பின்னர், கடுமதி கொண்ட கலகக்காரர்களை பூமியென்று அழைக்கப்படும் விண்கலத்திற்கு வெளியேற்றி, அவர்கள் தங்களை மீட்டுக் கொள்ள மற்றொரு சந்தர்ப்பம் அளிக்கக் கடவுள் முடிவு செய்தார்.</p> 
            
            <p>உங்களால் ஒரு விமானத்தை ஓட்ட முடியும் என்று நீங்கள் கோரினால், உங்கள் கோரிக்கையைப் பரீட்சிக்கச் சிறந்த வழி, உங்களிடம் ஒரு விமானத்தைக் கொடுத்து அதை ஓட்டும்படிக் கூறுவதே ஆகும். தானும் ஒரு கடவுளாக இருக்கமுடியும் என்ற சாத்தானின் கோரிக்கைக்குப் பதிலளிக்கும் முகமாக கடவுள் எடுத்த முடிவும் மிகச் சரியாக இதுவேதான்; மிகச் சிறியதோர் இடமான பூமியில் அவனைத் தற்காலிகக் தெய்வமாகக் கடவுள் நியமித்தார். (2:30, 36:60) சாத்தானுடன் ஒத்துப் போனவர்களைப் பொறுத்தவரை, அவர்களுக்குத் தங்களுடைய அகந்தைகளைக் கொன்று, கடவுளின் ஏகோபித்த அதிகாரத்திற்குச் சரணடைய ஒரு சந்தர்ப்பம் அளிக்கப்பட்டது. குற்றம் செய்த படைப்புகளில் மிகப் பெரும்பான்மையினர் இவ்வாய்ப்பைச் சாதகமாக்கிக் கொண்ட அதே சமயம் மிகச் சிறுபான்மையினரான சுமார் 150 பில்லியன் படைப்புக்கள் இவ்வாய்ப்பைப் பயன்படுத்திக் கொள்ளத்தவறி விட்டனர் (33:72).</p>
    
    <!-- <p>வெள்ளைப் பகுதி சாத்தானுடன் இசைய மறுத்த மிகப்பெரும்பான்மையினரைக் குறிக்கின்றது.</p>
    <p>மங்கலான இப்பகுதி வருந்தித் திருந்தி கடவுளைச் சரணடைந்த மிகப் பெரும்பான்மையைக் குறிக்கின்றது.</p> -->
    
    <p>விண்ணகத்தின் சமூகத்தார்களுக்குள் ஏற்பட்ட இத்தர்க்கம் கடவுளின் படைப்புகளை வெவ்வேறு  இனங்களாக வகைப்படுத்துவதற்கு வழிகோலியது:</p>
    
    <div id="appendixtitle3"> (1) வானவர்கள்</div>
    <p>கடவுளின் ஏகோபித்த அதிகாரத்திற்கெதிராக ஒருபோதும் கேள்வி கேட்காத படைப்புகள் வானவர்களாக வகைப்படுத்தப்பட்டனர்; கடவுளுக்கு மட்டுமே கடவுளாக இருப்பதற்குரிய திறனும் தகுதிகளும் இருக்கின்றது என்பதை அவர்கள் அறிந்திருந்தனர். கடவுளின் படைப்புகளில் மிகப் பெரும்பான்மையினர் - எண்ணில் அடங்காதவர்கள் - இவ்வகையைச் சேர்ந்தவர்கள். வானவர்களின் எண்ணிக்கை மிகவும் பெரியது, தங்களில் எத்தனை பேர் இருக்கின்றோம் என்பதை வானவர்கள் கூட அறிய மாட்டார்கள்; கடவுள் மட்டுமே அவர்களுடைய எண்ணிக்கையை அறிவார் (74:31).</p>
    <div id="appendixtitle3"> (2) விலங்குகள்</div>
    <p>கலகக்காரர்களும் அவர்களுடைய தலைவனும் கடவுளின் சாம்ராஜ்யத்திலிருந்து வெளியேற்றப்பட வேண்டும் என்று வானவர்கள் ஆலோசனை கூறிய போதிலும் (2:30), கலகக்காரர்கள் தங்கள் குற்றத்திலிருந்து விலகி, வருந்தித் திருந்தி கடவுளின் ஏகோபித்த அதிகாரத்திற்குச் சரணடைவதற்கு ஒரு சந்தர்ப்பம் அளிக்க மிக்க அருளாளர் விரும்பினார் (33:72). மேலே கொடுக்கப்பட்டுள்ள வரைபடத்தில் உள்ளபடி, கலகக்காரர்களில் மிகப் பெரும்பான்மையினர், கடவுளின் சாம்ராஜ்யத்திற்குள் மீண்டும் நுழைவதற்கு, கடவுளின் அருள்மிக்க இவ்வாய்ப்பைப் பயன்படுத்திக் கொண்டனர். அவர்கள் செய்த இறைநிந்தனைக்குப் பரிகாரமாக, அவர்கள் தங்கள் அகந்தைகளைக் கொன்று இவ்வுலகிற்கு வந்து சரணடைந்த நிலையில் ஒரு பங்கை ஆற்றவும் ஒப்புக்கொண்டனர். சரணடைந்த நிலையில் இவ்வுலகில் ஆற்றிய பணிக்குப் பகரமாக இப்படைப்புகள் கடவுளின் நிரந்தர சாம்ராஜ்யத்திற்குள் மீட்டுக்கொள்ளப்படுவர் (6:38). குதிரை, நாய், மரம், சூரியன், சந்திரன், விண்மீன்கள், மேலும் உருக்குலைந்த மற்றும் வளர்ச்சிகுன்றிய குழந்தைகள் தங்கள் குற்றத்திலிருந்து விலகிக் கொண்டு, திருந்தி விட்ட அறிவுடைய படைப்புகளில் உள்ளவையாகும்.</p>
    
    <p>வானங்கள் மற்றும் பூமியில் உள்ள
    ஒவ்வொன்றும் கடவுளுக்குச் சிரம் பணிகின்றன
    என்பதை நீர்அடையாளம் கண்டு கொள்ளவில்லையா? 
    சூரியன், சந்திரன், விண்மீன்கள், 
    மலைகள், மரங்கள், பிராணிகள் 
    மற்றும் மனிதர்களில் ஏராளமானோர்; 
    ஆயினும் மக்களில் அதிகமானோர், தண்டனைக்கென்று விதிக்கப்பட்டுள்ளனர். (22.18)
    </p>
    
    <p>நட்சத்திரங்களும், மரங்களும் சிரம்பணிகின்றன. (55.6)</p>
    
    <p>ஒரு குதிரைக்கு அகந்தை எதுவும் இல்லை. அக்குதிரையின் சொந்தக்காரர் செல்வந்தராகவோ அல்லது ஏழையாக வோ, உயரமாகவோ அல்லது குள்ளமாகவோ, கனத்தவராகவோ அல்லது இளைத்தவராகவோ, இளமையானவராகவோ அல்லது முதிர்ந்தவராகவோ இருக்கலாம், அக்குதிரை அவர்கள் அனைவருக்கும் பணிவிடை செய்யும். ஒரு நாய்க்கு அகந்தை எதுவும் இல்லை. அது தன் எஜமானிடம் வாலை ஆட்டும், அதன் சொந்தக்காரர் எவ்வளவு பெரிய செல்வந்தராகவோ, அல்லது ஏழையாகவோ இருந்த போதிலும், அது ஒரு பொருட்டல்ல. ஒவ்வொரு நாளும் சூரியன், மிகச்சரியாக, கடவுளால் நிர்ணயிக் கப்பட்ட நேரத்தில் உதித்து, அஸ்தமனமாகின்றது. சந்திரன் ஒரே சீரான வேகத்தில் சற்றும் பிசகாமல் பூமியைச் சுற்றி அதன் வட்டவரையைப் பின் தொடர்கின்றது. மனித உடல் - ஒரு தற்காலிக ஆடை - பூமியைச் சேர்ந்ததாகும். இவ்விதம், அது ஒரு சரணடைந்தவராகும். இதயம், நுரையீரல், கல்லீரல், இன்னும் மற்ற உறுப்புகள் நம்முடைய கட்டுப்பாடின்றித் தங்களுடைய பணிகளை நிறைவேற்றுகின்றன.</p>
    <div id="appendixtitle3"> (3) மானிடர்கள்</div>
    <p>கடும் கலகக்காரர்களான மானிடர்கள் மற்றும் ஜின்கள் தங்கள் குற்றத்தை ஒப்புக் கொள்ள மறுத்து சாத்தானின் கோரிக்கை செயல்படுத்தப்படும் விதத்திற்குச் சாட்சிகளாவதைத் தேர்ந்தெடுத்துக் கொண்டனர். கடவுளின் ஏகோபித்த அதிகாரத்திற்குச் சரணடைய ஒரு சந்தர்ப்பம் வாய்த்தும் அதனை ஏற்றுக் கொள்ளத் தவறிய இந்த அகந்தை மிக்க படைப்பு கள் சரிபாதியாகப் பிரிக்கப்பட்டன. சாத்தானின் கண்ணோட்டத்தோடு குறைந்த அளவில் ஒத்துப்போன ஒரு பாதியினர் மானிடர்களாக வகைப்படுத்தப்பட்டனர். சாத்தானின் கோரிக்கை குறித்த ஐயங்களை அவர்கள் தாங்கி இருந்தாலும், கடவுளின் ஏகோபித்த அதிகாரம் குறித்து ஓர் உறுதியான நிலைப்பாட்டை எடுக்க அவர்கள் தவறிவிட்டனர். அகந்தைதான், கடவுளின் மாபெரும் வல்லமையைப் பற்றிச் சரியான மதிப்பீடு செய்வதிலிருந்து அந்தப் படைப்பினங்களைத் தடுத்தது. அகந்தைதான், சந்தர்ப்பம் வழங்கப்பட்டபோதும் சரணடைவதிலிருந்து அவர்களைத் தடுத்தது (33:72). மேலும் அகந்தை தான் நம்மில் பெரும்பாலானோர்க்கும், கடவுளின் சாம்ராஜ்யத்திற்குள் நாம் மீட்டுக் கொள்ளப்படுவதற்கும் இடையில் நிற்கிறது (25:43). இதனால்தான் "உங்கள் அகந்தையைக் கொல்லுங்கள்" என்பது குர்ஆனில் காணப்படும் முதற்கட்டளை களில் ஒன்றாக உள்ளது (2:54).</p>
    
    <div id="appendixtitle3"> (4) ஜின்கள்</div>
    
    <p>குற்றம் செய்த படைப்புகளில் மறுபாதி, சாத்தானின் கண்ணோட்டத்தோடு ஓட்டி நின்று மிகப்பெரும் அகந்தையை வெளிப்படுத்தியவர்கள், இவர்கள் ஜின்களாக வகைப்படுத்தப்பட்டனர். ஒவ்வொரு மானிடனுக்கும் பிறப்பு முதல் இறப்பு வரை ஒரு ஜின்னை நியமிக்க வேண்டும் என்பது கடவுளின் திட்டமாக இருந்தது. உடன் இருக்கும் ஜின், சாத்தானின் பிரதிநிதியாக இருந்து அவனுடைய கண்ணோட்டத்தைத் தொடர்ந்து ஆதரிக்கின்றது (50:23,27). மானிடர்கள், ஜின்கள் ஆகிய இருதரப்பினருக்கும், அவர்கள் படிப்பினைகளைக் கற்றுக்கொள்ளவும், தங்கள் அகந்தைகள் தீயவை என்று ஒப்புக் கொண்டு விலகிக் கொள்ளவும், கடவுளின் ஏகோபித்த அதிகாரத்திற்குச் சரணடைந்து தங்களை மீட்டுக் கொள்ளவும் ஒரு விலைமதிப்பற்ற சந்தர்ப்பம் இவ்வுலகில் வழங்கப்படுகின்றது. ஒவ்வொரு மானிடன் பிறக்கும் போதும் ஒரு ஜின்னும் பிறந்து அப்புதிய மனிதனுக்கென்று நியமிக்கப்படுகின்றது. ஜின்கள் சாத்தானின் சந்ததியினர் என்பதை நாம் குர்ஆனி லிருந்து கற்றுக் கொள்கிறோம். (7:27,18:50). ஒரு ஜின் பிறந்து ஒரு மானிடனுக்கென நியமிக்கப்படும்போது, அந்த ஜின் அம்மனிதனின் மரணம் வரை அவனுடன் தொடர்ந்து உடன் இருக்கின்றது. பின்னர் அந்த ஜின் விடுவிக்கப்பட்டு மேலும் சில நூற்றாண்டுகள் ஜீவித்திருக்கின்றது. ஜின்கள், மனிதர்கள் ஆகிய இருவகையினரும் கடவுளை மட்டுமே வழிபடுதல் அவசியமாகும் (51:56).</p>
    
    <div id="appendixtitle3"> கடவுளுக்கு எந்திரர்கள் தேவை இல்லை</div>
    <p>38:69ல் குறிப்பிட்டுள்ளபடியும் மேலே விவரிக்கப்பட்டபடியும் விண்ணகத்தின் சமூகத்தாரிடையே ஏற்பட்ட இத் தர்க்கம், கடவுளின் படைப்புகளுக்குத் தேர்ந்தெடுக்கும் சுதந்திரம் உள்ளது என்பதை நிரூபிக்கின்றது. அவர்களுக்கெனச் சுயமான மனங்கள் உள்ளன. கடவுளின் படைப்புக்கள், அவருடைய எல்லையில்லா மகத்துவத்தை போற்றி நன்றி செலுத்தும் முகமாகவே அவருக்குப் பணி செய்கின்றன என்ற வியப்பூட்டும் உண்மையை, கடவுளின் படைப்புகளில் உள்ள மிகச் சிறுபான்மையினரின் இக்கலகம், தெளிவாக எடுத்துக் காட்ட உதவிசெய்கிறது. இக்கலகம் ஏற்பட்டிராவிடில் சுதந்திரம் என்பது கடவுளின் படைப்புகளுக்கு அவருடைய பரிசு என்பதை நாம் ஒருபோதும் அறிந்திருக்க மாட்டோம்.</p>
    <div id="appendixtitle3"> அருளாளர், அன்பாளர்</div>
    <p>நம் உலகப் பரிமாணங்களின்படி பார்த்தால் கூட, எந்த ஒரு நிறுவனமும் அதன் பணியாட்கள் அந்நிறுவனத்தின் நலனுக்கு விசுவாசமானவராகவும் அர்ப்பணிப்புக் கொண்டவராகவும் இருக்கவேண்டும் என்று எதிர்பார்க்கின்றது. ஒரு நிறுவனத்தின் பணியாளர் அந்நிறுவனத்திற்குத் தன்னை முழுமையாக அர்ப்பணிக்காதவராகவோ, பங்கிடப்பட்ட விசு வாசம் கொண்டவராகவோ இருப்பதை அறிய நேர்ந்தால் அவர் உடனடியாக நீக்கம் செய்யப்படுகிறார். ஜின்களும் மானிடர் களும் சாத்தானின் பால் சாய்ந்து, பின்னர் தங்களுடைய கலகக்காரியங்களை மறுபரிசீலனை செய்வதற்குக் கடவுளால் வழங்கப்பட்ட சந்தர்ப்பத்தை நிராகரித்ததால், சாத்தானும் அவனுடைய கூட்டாளிகளும் கடவுளின் சாம்ராஜ்யத்தை விட்டு வெளியேற்றப்பட வேண்டும் என்று வானவர்கள் எதிர்பார்த்தனர் (2:30). நம் குற்றத்தை ஒப்புக் கொண்டு, நம்மை மீட்டுக் கொள்ளக் கடவுள் நமக்களித்த கூடுதலான இவ்வாய்ப்பு கடவுளிடமிருந்துள்ள மிகப்பெரும் கருணையே ஆகும்.</p>
    <p>மீட்சிக்கான, எல்லையில்லாக் கருணை மிகுந்த இத்திட்டத்தை நிறைவேற்றுவதற்காகக் கடவுள் "மரணத்தைப் படைத்தார்" (67:1-2). தெய்வீகமான இத்திட்டத்தின்படி விண்ணகத்தில் நிகழ்ந்த கலகம் பற்றிய நினைவு எதுவும் இல்லாத நிலையில் கலகக்காரர்களை மற்றொரு வாழ்வுக்குக் கொண்டு வரவேண்டியதாக இருந்தது. இவ்வாழ்வின் சூழ்நிலை           களில், ஜின்களும் மனிதர்களும் கடவுளின் செய்திகளையும், சாத்தானின் செய்திகளையும் பெற்றுப் பின்னர் சுதந்தர மாக ஏதேனும் ஒரு பக்கத்தைத் தேர்ந்தெடுக்கின்றனர். அவர்கள் சுயமான விருப்பத்தின்படி செய்த முடிவின் அடிப்படை யில் அவர்கள் கடவுளின் சாம்ராஜ்யத்திற்குள் மீட்டுக் கொள்ளப்படுகிறார்கள், அல்லது சாத்தானுடன் சேர்த்து நிரந்தர மாக வெளியேற்றப்படுகிறார்கள்.</p>
    <div id="appendixtitle3"> சாத்தானின் தற்காலிக சாம்ராஜ்யம்</div>
    <p>சாத்தானுக்கென வடிவமைக்கப்பட்ட சாம்ராஜ்யத்தின் அற்பத்தன்மையை வலியுறுத்திக் காட்டுவதற்காகக் கோடிக் கணக்கான நட்சத்திர மண்டலங்களையும் கோடானு கோடிக்கணக்கான நட்சத்திரங்களையும், கோடிக்கணக்கான ஒளி வருடங்களின் தொலைவில் பரந்து விரிந்திருக்கும் இப்பிரபஞ்சத்திற்குள் கடவுள் படைத்தார். ஒளிவேகத்தில் சூரியனை நோக்கி நாம் பயணித்தால் (93,000,000 மைல்கள்) அதனை எட்டு நிமிடத்தில் அடைவோம். நாம் தொடர்ந்து ஒளிவேகத் தில் சென்று கொண்டிருந்தால் 50,000 முதல் 70,000 வருடங்களில் நமது பால்வீதி மண்டலத்தின் வெளி எல்லையை  அடைவோம். பால்வீதிக்கருகில் உள்ள நட்சத்திர மண்டலத்தை நாம் அடைவதற்கு, ஒளிவேகத்தில் 2,000,000 வருடங்கள் ஆகும், மேலும் "நம்முடைய பிரபஞ்சத்தில்"  குறைந்தபட்சம் 2,000,000,000 நட்சத்திர மண்டலங்கள் உள்ளன. மிகச்சக்தி வாய்ந்த தொலைநோக்கியால் பார்த்தாலும், இப்பிரபஞ்சத்தின் எல்லையில் அல்ல, நம் பால்வீதியின் எல்லையில் இருந்து பார்த்தால் கூட நம் பூமி சுத்தமாக நம் பார்வைக்கு எட்டாது. இப்பிரபஞ்சம் ஒன்றும் பெரியதல்ல என்பது போல், இதைச் சூழ்ந்து இதைவிடப் பெரிய, மேலும் ஆறு பிரபஞ்சங்களைக் கடவுள் படைத்தார் (2:9, 67:3). பின்னர் பிரபஞ்சங்களில் மிகச் சிறியதும், உள்ளடங்கியதுமான இப்பிரபஞ்சத்தில் இருக்கும் மிகச்சிறிய துகளான பூமி என்ற கிரகம் அவனுடைய இராஜ்ய மாக இருக்கும் என்று கடவுள் சாத்தானுக்குத் தெரிவித்தார். கடவுளின் திட்டப்படி, மனிதர்களையும், ஜின்களையும் கடவு ளின் நேரடி இருப்பைத் தாங்க முடியாத ஒரு பிரபஞ்சத்தில் அமைக்க வேண்டிய அவசியம் இருந்தது (7:143). இவ்விதமாக, கடவுளின் நேரடி இருப்பிலிருந்து மிகத்தூரமாக, ஆயினும் அவருடைய முழு அறிவும், கட்டுப்பாடும் உள்ள, மிக மிகச்சிறிய சாம்ராஜ்யத்தைச் சாத்தான் ஆட்சி செய்கிறான். திருந்தி விட்ட கலகக்காரர்களின் எண்ணிக்கை, அவர்கள் அனைவரை யும் பூமியில் அமர்த்த இயலாத அளவிற்கு மிக அதிகமானதாக இருந்ததும் கவனிக்கப்பட வேண்டியதாகும். எனவேதான் பூமிக் கிரகத்தில் மனிதர்களை விட அதிகமான எண்ணிக்கையில் பிராணிகள் உள்ளன. திருந்திவிட்ட கலகக்காரர்கள் அனைவரையும் பூமியில் அமர்த்தினால் அது கொள்ளாமல் போய் விடும் என்பதால் எண்ணற்ற அளவு படைப்புகள் விண்வெளியில் அமைக்கப்பட்டுள்ளன.</p>
    <div id="appendixtitle3"> ஆதமும் ஏவாளும்</div>
    <p>கடவுளின் உத்தரவிற்கேற்ப முதல் மனிதரின் உடல் பூமியில் கடவுளுடைய வானவர்களால் வடிவமைக்கப்பட்டது (7:11). பின்னர் கடவுள் முதல் மனிதர் ஆதமை அவ்வுடலுக்கென நியமித்தார். கடவுள் வானவர்களிடம், அவர்கள் மனிதர் களுடைய சோதனைக் காலம் முழுவதும்  - அவர்களைப் பாதுகாத்தல், காற்றுக்களை வீசச் செய்தல், மழையையும் வாழ்வா தாரங்களையும் பங்கிடுதல், போன்ற பணிகளைச் செய்வார்கள் என்று தெரிவித்த போது சாத்தான் ஒருவன் மட்டுமே "சிரம்பணிந்து வீழ்ந்திட" மறுத்தவனாக இருந்தான் (2:34, 15:31, 38:74). ஆதமுடைய துணை, ஆதமிலிருந்தே பெண்மைத் தன்மையுடன் ‘க்ளோன்’ செய்யப்பட்டு, இரண்டாவது மானிடரை அவர் உடம்புக்கெனக் கடவுள் நியமித்தார். ஆதம் மற்றும் ஏவாள் ஆகியோருடைய (ஆன்மாவற்ற) வெற்று உடம்புகள் பூமியில் இருந்த அதேசமயம், அவர்களுடைய ஆன்மாக்கள், அதாவது உண்மையான ஆதம் ஏவாள், சுவர்க்கத்தில் வசித்து வந்தார்கள். கடவுளின் கட்டளைகளை சிரமேற்று நடந்த வரைக்கும் ஆதமும், ஏவாளும் சுவனத்தில் தங்கி இருந்தனர், மாறாக அவர்கள் சாத்தானுக்குச் செவி சாய்த்த மாத்திரத் தில், நம் அனைவரிடமும் உள்ள தவறான மனித இயல்பை அவர்கள் பிரதிபலித்தனர். மேலும் அவர்கள் உடனடியாக கீழே, பூமியில் உள்ள சாத்தானின் இராஜ்யத்தைச் சேர்ந்தவர்களாகி விட்டனர் - "அவர்களுடைய உடல்கள் அவர்களு டைய பார்வைக்குத் தெரியக் கூடியவை ஆயின" (7:20, 20:121). மீதமுள்ளவை மானிட சரித்திரம்.</p>
    <div id="appendixtitle3"> சாத்தான்: எல்லா ஜின்களுக்கும் தந்தை</div>
    <p>மானிடர்களையும், ஜின்களையும் சோதனைக்கு ஆட்படுத்துவதால், ஒவ்வொரு மனிதன் பிறக்கும் போதும் சாத் தான் ஒரு சந்ததி எடுக்க வேண்டியது அவசியமாகிறது; மேலே குறிப்பிட்டபடி, ஒவ்வொரு முறை ஒரு மனிதன் பிறக்கும் போதும், மனிதனுடன் தொடர்ந்து செயல்படும் தோழனாக ஒரு ஜின்னும் பிறக்கின்றது, பிறப்பு முதல் இறப்புவரை ஒவ்வொரு மனிதனும், தன் உடம்பிலேயே வாழும் சாத்தானின் பிரதிநிதியால் ஏற்படும் இடைவிடாது தொடர்ந்த தூண்டுதல்களுக் கும், ஆலோசனைகளுக்கும், ஆட்படுத்தப்படுகின்றான். சாத்தானின் பிரதிநிதியான ஜின் தன் மானிடக் கூட்டாளியை கடவுள் மட்டும் போதுமானவர்அல்ல என்ற சாத்தானின் கண்ணோட்டத்தை ஏற்றுக் கொள்ளுமாறு திருப்தி செய்ய         முயற்சிக்கின்றது. தீர்ப்பு நாளில், ஜின் கூட்டாளி தன்னுடன் இருந்த மனிதனுக்கு எதிரான சாட்சியாகப் பணி செய்யும் (43:38, 50:23,27). பற்பல ஜின் கூட்டாளிகள் அவர்களுடன் இருந்த மானிட கூட்டாளிகளால் கடவுளின் கண்ணோட்டத் திற்கு மாற்றப்படுகிறார்கள்.</p>
    <p>கடவுள் மனிதனைச் சரியான தயாரிப்புகள் இல்லாமல் விட்டு விடவில்லை. மனிதர்கள் தங்களுக்குக் கிடைத்த கடைசி வாய்ப்பைப் பயன்படுத்திக் கொண்டு, தங்கள் இறைநிந்தனையை மறுபரிசீலனை செய்ய உதவியாக, ஒவ்வொரு மனிதனும் கடவுள் மட்டுமே நம் இரட்சகரும், எஜமானரும் ஆவார், அவரைத் தவிர வேறெவருமில்லை என்ற உள்ளுணர் வில்  அமைக்கப்பட்ட அறிவோடு பிறக்கின்றான் (7:172-173). ஜின்களுக்கு இந்த உள்ளுணர்வின் அறிவு கொடுக்கப்பட வில்லை. ஆனால் அவர்கள் உள்ளடங்கிய இப்பிரபஞ்சம் முழுவதும் நிறைந்துள்ள கடவுளின் அத்தாட்சிகளைக் கற்றுக் கொள்வதற்கு ஏதுவாக மனிதனைவிட நீண்ட கால அளவு வாழ்வும், பெரும் திறன்களும் கொடுக்கப்பட்டுள்ளனர். அவர் கள் சாத்தானின் கண்ணோட்டத்திற்குப் பிரதி நிதியாக இருப்பதால், அவர்களுடைய உள்ளுணர்வின் இயல்பு பல தெய்வ கொள்கையின் பால் உறுதியாகச் சாய்ந்ததாக உள்ளது. கடவுள் மட்டுமே வழிபடப்படவேண்டுமென்று நமக்குள் கட்டமைக் கப்பட்டுள்ள உள்ளுணர்விற்கு அப்பால், நம்மை மீட்டுக்கொள்வதற்கு நமக்கு உதவியாகக் கடவுள் தன் தூதர்களை அனுப்புகின்றார். இவை அனைத்தையும் கருத்தில் கொண்டால், மன்னிக்கப்பட மாட்டாத ஒரே குற்றம் (மரணம் வரை செயல்படுத்தப்படும்) போலித் தெய்வ வழிபாடுதான் எனும் இந்த நிதர்சனத்தை நாம் மெச்சி கடவுளுக்கு நன்றி செலுத்த இயலும்: அதாவது கடவுளுடன் மற்றவர்களும் ஏதேனும் சக்திகள் கொண்டிருப்பதாக நம்புவது.</p>
    
    <div id="appendixtitle3"> நாற்பது வருட சலுகைக் காலம்</div>
    
    <p>கடவுளின் ஏகோபித்த அதிகாரத்தையோ அல்லது சாத்தானின் கண்ணோட்டத்தையோ ஆதரிப்பது என்ற இந்த மிக முக்கியமான முடிவை எடுப்பதற்கு முன், அனைத்துக் கண்ணோட்டங்களையும்  கற்றுக்கொள்வதற்கும், சுற்றிலும் கவனிக்கவும், பிரதிபலிக்கவும், ஆராய்ந்து பார்க்கவும் மனிதனுக்கு நாற்பது வருடங்கள் கொடுக்கப்பட்டிருக்கின்றன. கடவுள் மட்டுமே அறிந்திருக்கும் சூழ்நிலைகளின் காரணங்களினால் நாற்பது வயதுக்கு முன்னர் மரணிக்கும் எவர் ஒரு வரும், கடவுளால் மீட்சிக்கென்று தேர்ந்தெடுக்கப்படுகின்றார். நாற்பது வயதுக்கு முன்னர் மரணிக்கும் எவர் ஒருவரும் சுவர்க்கத்திற்குச் செல்கின்றார் (46:15, பின் இணைப்பு 32). குர்ஆனை நம்புபவர்கள் கூட கடவுளின் இத்தகைய இரக்கம் மிகுந்த இந்தச் சட்டத்தை ஏற்றுக் கொள்வதைக் கடினமாகக் காண்பது, கடவுளின் அளப்பெரும் கருணையைத் தெளிவாக வெளிப்படுத்துகின்றது. நம்மை மீட்டுக்கொள்ளக் கடவுளால் நமக்கு வழங்கப்பட்ட சந்தர்ப்பம் குறித்த நற்செய்திகளைக் கடவுளின் தூதர்கள் சேர்ப்பித்து விட்டனர். மேலும் அவர்கள் வலிமையான சான்றுகளால் ஆதரவளிக்கப்படுகின்றனர். மோஸஸ் ஃபேரோவிடம் சென்ற போது, அவருடைய கைத்தடி பாம்பாக மாறியது போன்ற அற்புதங்களால் ஆதரவளிக்கப் பட்டார். ஜீஸஸ் கடவுளின் அனுமதியின்பேரில் களிமண்ணிலிருந்து உயிருள்ள பறவைகளை உருவாக்கினார், கடவுளின் அனுமதி கொண்டு குஷ்டரோகிகளுக்கும், குருடர்களுக்கும் நிவாரணம் வழங்கினார். மேலும் கடவுளின் அனுமதி கொண்டு இறந்து போனவர்களை உயிர்ப்பித்தார். இந்த இறுதி ஏற்பாட்டைச் சேர்ப்பித்த கடவுளின் தூதரான முஹம்மது நபி இத்தகைய அற்புதங்கள் எதையும் காட்டவில்லை (10:20). முஹம்மதின் இறைப்பணிக்கு ஆதரவளித்த அற்புதம் இந்த குர்ஆன்தான் (29:50-51). தெய்வீக ஞானம்தான், குர்ஆனின் அற்புதத்தை, முஹம்மதிடமிருந்து 14 நூற்றாண்டுகள் தள்ளி வைத்தது. குர்ஆனின் அற்புதக் கணிதக் கட்டமைப்பின் (பின் இணைப்பு 1 ), மிக முக்கியத்துவம் வாய்ந்த பரிமாணங்களை இப்போது நாம் புரிந்து கொண்டிருப்பதால், முஹம்மதின் மூலம் இந்த அற்புதம் வெளிப்படுத்தப்பட்டிருக்குமானால், கோடிக் கணக்கான மக்கள் முஹம்மதைக் கடவுளின் அவதாரம் என்று வழிபட்டிருப்பார்கள் என்பதை நாம் தெளிவாகப் புரிந்து கொள்கிறோம்.</p>
    
    <div id="appendixtitle3"> நம்பகத்தன்மைக்கான சான்று:</div>
    <h5 class="text-center">கண்கூடானது, உணரக்கூடியது, மறுக்கமுடியாதது.</h5>
    
    <p>கணிணி யுகத்தின் வருகையுடன், குர்ஆனின் கணிதக் குறியீடு, 74:30-35ல் தெரிவிக்கப்பட்டுள்ளது போல ‘மாபெரும் அற்புதங்களில் ஒன்று’ என்பதை  நாம் கண்டு பிடித்திருக்கின்றோம். முந்திய தூதர்களுக்கு கொடுக்கப்பட்ட அற்புதங்கள், காலம் மற்றும் இடம் ஆகிய எல்லைகட்குட்பட்டிருந்த அதே சமயம், குர்ஆனின் அற்புதம் நிரந்தரமானதாக உள்ளது. மோஸஸ் மற்றும் ஜீஸஸ் ஆகியோரின் அற்புதங்களைச் சில  மனிதர்கள் மட்டுமே கண்டனர், ஆனால் குர்ஆனின் அற்புதத்தை எவராலும், எந்த நேரத்திலும் காணஇயலும். இன்னும் சொன்னால், குர்ஆனின் அற்புதம் முந்திய எல்லா அற்புதங்களையும் நிரூபித்து, ஆவணப்படுத்துகின்றது, உள்ளது (5:48).</p>
    <p> பின் இணைப்பு 1ல் விவரிக்கப்பட்டுள்ளபடி, குர்ஆனின் கணித அற்புதம் "19" என்ற எண்ணின் அடிப்படையில் அமைந்துள்ளது. வியப்பூட்டும் இந்த அற்புதத்தை வாசகருடன் பகிர்ந்து கொள்வதற்காக "கடவுள்" என்ற வார்த்தை இடம்பெறும் இடங்கள் அனைத்தும், உள்ளடக்கம் முழுவதும் பெரிய எழுத்துகளால் அச்சடிக்கப்பட்டிருப்பதுடன் அவ் வார்த்தையின் மொத்த எண்ணிக்கைகள் கீழே இடப்பக்க மூலையில் ஒவ்வொரு பக்கத்திலும் காட்டப்பட்டுள்ளது. இந்த முக்கிய வார்த்தை இடம் பெறும் மொத்த எண்ணிக்கை, குர்ஆனின் இறுதியில் 2698 என்று காட்டப்பட்டுள்ளது. இக்கூட்டுத் தொகை 19ன் பெருக்குத் தொகையாகும். மேலதிகமாக, "கடவுள்" என்ற வார்த்தை இடம் பெறும் ஒவ்வொரு வசனத்திற்கும் நிர்ணயிக்கப்பட்ட வசன எண்களை நாம் கூட்டினால் அதன் கூட்டுத் தொகை 118123 ஆகிறது, இதுவும் 19ன் பெருக்குத் தொகை ஆகும் (19ஒ6217). "கடவுள்" என்ற வார்த்தை இடம் பெறும் வசன எண்களின் மொத்தக் கூட்டுத்தொகை ஒவ்வொரு பக்கத்திலும் கீழே  வலப்பக்க மூலையில் காட்டப்பட்டுள்ளது. கண்கூடான இந்த எளிய உண்மைகள் வாசகர் இலகுவாக சரிபார்த்துக் கொள்ளக் கூடியதாக உள்ளன, மேலும் அவை குர்ஆனுடைய கணிதக் கட்டமைப்பு மனித சக்திக்கு அப்பாற் பட்டதாகும் என நிரூபிக்கப் போதுமானவையாகவும் உள்ளன.
    </p>
    
    <p>"கடவுள்" என்ற வார்த்தையின் மொத்த எண்ணிக்கை (ஒவ்வொரு பக்கத்திலும் கீழே இடப்பக்க மூலையில் காட்டப்பட்டுள்ளது)2698 (19*142)</p>
    <p>வசன எண்களின் மொத்தக்  கூட்டுத்தொகை (ஒவ்வொரு பக்கத்திலும் கீழே வலப்பக்க மூலையில் காட்டப்பட்டுள்ளது)
    118123 (19*6217)
    </p>
    
    <div id="appendixtitle3"> வாசகர் சரிபார்த்துக் கொள்வதற்காக நம்பகத்தன்மைக்கான சான்று</div>
    
    <p>குர்ஆனின் அசாதாரணமான கணிதக் கட்டமைப்புக்கும் கூடுதலாக, ஏராளமான குர்ஆனிய உண்மைகளை நவீன விஞ்ஞானம் நிரூபித்திருப்பதையும், கோட்பாடாக்கிக் கொண்டிருப்பதையும் நாம் காண்கிறோம். காலத்தால் முந்திய இத் தகைய விஞ்ஞானத் தகவல்களுக்குரிய சில உதாரணங்கள், இங்கே கொடுக்கப்பட்டுள்ளன.</p>
    
    <ul>
    <li> 1. பூமி முட்டை வடிவிலானது (39:5,79:30).</li> 
    <li>2. பூமி ஒரே இடத்தில் நிலையாக இல்லை, அது தொடர்ந்து நகர்ந்து 	கொண்டிருக்கின்றது (27:88).</li>
    <li>3. சூரியன், ஒளியின் ஒரு மூலாதாரம், அதே சமயம் சந்திரன் அதனைப் பிரதிபலிக்கின்றது (10:5, 25:61, 71:16).</li>
    <li>4. விண்ணை நோக்கி நாம் மேலேறும்போது பிராணவாயுவின் விகிதம் குறைந்துகொண்டு செல்கின்றது (6:125).</li>
    <li>5. "பெருவெடிப்புக் கோட்பாடு" உறுதிப்படுத்தப்படுகிறது (21:30).</li>
        <li>6. "விரிகின்ற பிரபஞ்சம்" என்ற கோட்பாடு உறுதிப்படுத்தப்படுகின்றது (51:47).</li>
            <li>7.  பிரபஞ்சங்கள் புகை மண்டலத்திலிருந்து துவங்கியது (41:11).</li>
                <li>8. பரிணாம வளர்ச்சி என்பது ஒரு நிதர்சனம்; குறிப்பிட்ட சில உயிரினங்களுக்கிடையில், தெய்வீக வழிகாட்டுதலின்படி  		ஏற்படுத்தப்பட்ட ஒரு செயல்முறையே  பரிணாம வளர்ச்சியாகும் (21:30, 24:45, 32:7-9, 18:37, 15:28-29, 7:11, 71:13-14, 		பின் இணைப்பு 31).</li>
                    <li>9.  ஆண்களின் உயிர்த்திரவமே குழந்தையின் பால்வேறுபாட்டை நிர்ணயிக்கின்றது (53:45-46). </li>
    </ul>
    
    <div id="appendixtitle3"> அறிவிற்குப் புறம்பாக ஒன்றுமில்லை</div>
    <p>குர்ஆனில் அறிவிற்குப் புறம்பாக எதுவும் காணப்படாமலிருப்பதும் சமமான அற்புதமேயாகும். குர்ஆன் வெளிப் படுத்தப்பட்ட காலத்தில் ஆதிக்கம் செலுத்தி வந்த அறியாமைகளையும், மூடநம்பிக்கைகளையும் கவனத்தில் கொள்ளும் போது இது மிகவும் குறிப்பிடத்தக்க ஒரு விஷயமாகும். உதாரணமாக, பாரம்பர்ய முஸ்லிம்களால் மிகவும் மதிக்கப்படும் ஒரு விரிவுரை இப்னு கஸீருடையதாகும். நபிக்குப் பின்னர், நூற்றாண்டுகள் கழித்து எழுதப்பட்ட பிரசித்தி பெற்ற இக்குறிப்பு ரையில், பூமி ஒரு பெரிய எருதின் 40,000 கொம்புகளால் சுமக்கப்படுகின்றது என்றும் அது ஒரு மிகப் பெரிய திமிங்கிலத்தின் மேல் நின்று கொண்டிருக்கின்றது என்றும் நாம் காண்கிறோம் (வசனம் 68:1க்கு இப்னு கஸீரின் விளக்கவுரையைக் காண்க).</p>
    
    <p>மிகச் சமீபமாக 1975ல், குர்ஆன் வெளிப்படுத்தப்பட்ட அதே இடமான சவூதி அரேபியாவில், மதினா இஸ்லாமியப் பல்கலைக்கழகத்தின் தலைவரான ஷேக் அப்துல் அஸீஸ் பின் பாஸ் பூமி தட்டையானதென்றும், அது நிலையாக ஒரே இடத் தில் உள்ளது என்றும் பலரறிய அறிவித்தார். (கீழே காண்க)!!</p>
    
    <!-- <p>பின் பாஸின் புத்தகத்தில் பக்கம் 23ன் மொழிபெயர்ப்பாவது: “இவர்கள் கூறுவது போல் பூமி சுழன்று கொண்டிருந்தால், நாடுகள், மலைகள், மரங்கள், ஆறுகள், கடல்கள் ஆகியவற்றுக்கு அடித்தளங்கள் இருக்காது. மேலும் கிழக்கிலிருக்கும் நாடுகள் மேற்குக்கும், மேற்கிலிருக்கும் நாடுகள் கிழக்குக்கும் நகர்வதை மக்கள் காண்பார்கள்.</p> -->
    <div id="appendixtitle3"> பரிபூரண மகிழ்ச்சி: இப்பொழுதும், எப்பொழுதும்</div>
    <p>"மகிழ்ச்சி" என்பது ஒவ்வொரு மனிதனுக்கும் கைக்கு எட்டாமல் விலகி ஓடும் முக்கியக் குறிக்கோள்களில் ஒன்றா கும். இவ்வுலகிலும், மேலும் என்றென்றும் பரிபூரண மகிழ்ச்சியை அடைவதற்கான இரகசியத்தைக் குர்ஆன் வெளிப்படுத்து கின்றது. மகிழ்ச்சி என்பது ஆன்மாவிற்கேயுரிய தனித்தன்மை வாய்ந்த ஒரு பண்பாகும் என்று நாம் குர்ஆனிலிருந்து கற்றுக்கொள்கிறோம். இவ்விதமாக, அது விரும்பிய பொருள் சார்ந்த வெற்றிகள் - பணம், பதவி, புகழ் போன்றவை - அனைத்தையும் அடைந்து விட்ட ஓர் உடலானது பல சமயங்களில் மகிழ்ச்சியற்ற ஒரு நபருடையதாகவே  உள்ளது. மகிழ்ச்சி என்பது முழுக்க முழுக்க ஆன்மா, அந்த உண்மையான நபர் அடையும் வளர்ச்சியையும், முன்னேற்றத்தையும் பொறுத்த தாகவே உள்ளது. இவ்வுலகம் மற்றும் நிரந்தரமான மறுவுலகம் ஆகிய இரண்டிலும், உடல் மற்றும் ஆன்மா ஆகிய இரண் டுக்கும் பரிபூரண மகிழ்ச்சியை நோக்கிய ஒரு விரிவான வரைபடத்தைக் குர்ஆன் வழங்குகின்றது (பின் இணைப்பு 15).</p>
    
    <p>நிரூபிக்கப்பட்ட இந்த ஏற்பாடு முழுவதும் ஏராளமான வசனங்களில், நம்பிக்கை கொண்டோருக்கு  இவ்வுலகிலும் என்றென்றும் கடவுள் அவரே தனிப்பட்ட முறையில் மகிழ்ச்சியை உத்தரவாதம் அளிக்கின்றார்:</p>
    
    <p>பரிபூரணமாக, கடவுளின் நேசர்கள் அஞ்சுவதற்கு ஒன்றுமில்லை, 
    மேலும் அவர்கள் கவலைகொள்ளவும் மாட்டார்கள். 
    அவர்கள் தான் நம்பிக்கைகொண்டு நேரிய வாழ்வு நடத்துபவர்கள். 
    அவர்களுக்கு இவ்வுலகிலும், மேலும் மறுவுலகிலும் மகிழ்ச்சியே. 
    இவ்விதமானது கடவுளின் மாற்ற இயலாச் சட்டம். 
    இதுவே மெய்யான பெருவெற்றியாகும்.                                                 
    [10:62-64]</p>
    
    <div id="appendixtitle3"> ஏற்றுக் கொள்ளப்படக்கூடிய ஒரே மார்க்கத்தை நம்பிக்கை 
    கொண்ட அனைவரும் சேர்ந்து அமைக்கின்றார்கள்
    </div>
    <p>படைப்பாளரின் இறுதிச் செய்தியில் இருந்து பெறப்படுவதாக, குர்ஆனில் நன்கு அறியப்பட்ட கருப்பொருள்களில் ஒன்றாக இருப்பது, எல்லா நம்பிக்கையாளர்களுக்கிடையிலும் ஒற்றுமைக்கான அழைப்பு, மற்றும் கடவுளின் தூதர்களுக் கிடையில் பாரபட்சம் காட்டுவதை மீண்டும் மீண்டும் தடைசெய்வது ஆகும். வழிபாட்டின் இலக்கு அதே ஒன்றாக இருக்குமானால், எல்லா நம்பிக்கையாளர்களுக்கிடையிலும் பரிபூரணமான ஒற்றுமை நிலவும். மனிதக் காரணங்கள், அதாவது, ஜீஸஸ், முஹம்மது மற்றும் மகான்கள் போன்ற சக்தியற்ற மானிடர்களுக்குச் செய்யப்படும் அர்ப்பணிப்பும், தவ றான எண்ணத்தின் அடிப்படையிலான முடிவுகளுமே, தவறாக வழிகாட்டப்பட்ட நம்பிக்கையாளர்களுக்கிடையே பிரிவு, வெறுப்பு மற்றும் கசப்பான போர்கள் ஆகியவற்றுக்குக் காரணமாக அமைகின்றது. சரியாக வழிகாட்டப்பட்ட ஒரு நம்பிக்கை யாளர் கடவுளுக்கு மட்டுமே அர்ப்பணித்துக் கொண்டவராகவே இருப்பார், மேலும் கடவுளுக்கு மட்டுமே அர்ப்பணித் துக் கொண்ட மற்ற நம்பிக்கையாளர்களைக் காண்பதில் மகிழ்ச்சி அடைவார், அந்நம்பிக்கையாளர் தன் மதத்திற்கு எப் பெயரிட்டு அழைத்தாலும் அது பொருட்டல்ல.</p>
    
    <p>  நிச்சயமாக, நம்பிக்கை கொண்டவர்களும், 
    யூதர்களாக இருப்பவர்களும், 
    கிறித்துவர்களும், 
    மதம் மாறியவர்களும்; 
    எவரெல்லாம்</p>
    <ul>
    <li>(1) கடவுளின் மேல் நம்பிக்கை கொண்டு, </li>
    <li>(2) இறுதி நாளின் மீது நம்பிக்கை கொண்டு, </li>
    <li>(3) மேலும் நேரிய வாழ்க்கை நடத்துகின்றனரோ, 
    அவர்கள் தங்களுடைய வெகுமதியைத் தங்கள் இரட்சகரிடமிருந்து பெறுவர்கள்; 
    அவர்கள் அஞ்சுவதற்கு ஒன்றுமில்லை, மேலும் அவர்கள் கவலை கொள்ளவும் மாட்டார்கள். [2:62, 5:69]</li></ul>
    
    <div id="appendixtitle3"> கடவுளுடைய உடன்படிக்கையின் தூதர்</div>
    <p>பின் இணைப்பு 2ல் விவரிக்கப்பட்டுள்ளபடி, இப்புத்தகத்தின் பிரசுரமானது ஒரு புதிய  சகாப்தத்தின் வருகைக்கான ஓர் அடையாளமாக - அனைத்து நபிமார்களாலும் சேர்ப்பிக்கப்பட்ட கடவுளின் செய்திகளை ஒருங்கிணைத்து ஒன்றாக ஆக்கப்படும் சகாப்தமாக இது உள்ளது. கடவுளின் ஒரே ஒரு மார்க்கமான "சரணடைதல்" மற்ற அனைத்து மார்க்கங் களையும் மிகைத்து விடும் (9:33, 48:28, 61:9). பாழ்படுத்தப்பட்ட இன்றைய மார்க்கங்கள் அனைத்தும் யூதம், கிறித்துவம், ஹிந்துத்துவம், புத்திஸம், மேலும் இஸ்லாம் உட்பட, அனைத்தும் அப்படியே மடிந்து போகும், மேலும் "சரணடைதல்" மிகைத்து நிற்கும். இது ஒரு தனிமனிதனுடையவோ அல்லது ஒரு மனிதக் கூட்டத்தினருடையவோ ஆசை மிகு எண்ணம் அல்ல; இது கடவுளின் மாற்ற இயலாச் சட்டமாகும் (3:19, 9:33, 41:53, 48:28, 61:9, 110:1).</p>
    
    <p>ரஷாத்  கலீஃபா  தூஸான் ரமலான்  26, 1409*</p>
    <p>*இம் மொழிபெயர்ப்பின் ஆங்கில மூலத்தின் முதல் அச்சின் இறுதி நகல் 1409 விதியின் இரவு அன்று நிறைவு செய்யப்பட்டது. இத்தேதியின் நாள், மாதம், மற்றும் வருடம் ஆகியவற்றை நாம் கூட்டினால் நமக்கு 1444 கிட்டும். அதாவது 19ஒ19ஒ4  ஸரமலான் 26, 1409: 9+26+1409=1444].</p>
    
    </div>
    </div>    
</body>
</html>
