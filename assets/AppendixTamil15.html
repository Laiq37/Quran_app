<!DOCTYPE html>
<html lang="en">
<head>
	<meta charset="UTF-8">
	<meta http-equiv="X-UA-Compatible" content="IE=edge">
	<meta name="viewport" content="width=device-width, initial-scale=1.0">
	<title>Document</title>
	<link crossorigin="anonymous" rel="stylesheet" href="./css/mainappendix.css">
</head>
<body>
	
	<div class="container">
	<div id="appendixtitle1">பின் இணைப்பு 15 </div>
	<div id="appendixtitle2">மார்க்கக் கடமைகள்: கடவுளிடமிருந்து ஓர் அன்பளிப்பு</div>
	<div id="maintagintrotxtauto">
	<p>&nbsp;</p>
	<p>14:40-ல் ஆப்ரஹாம் கடவுளை இறைஞ்சிய பொழுது, பொருள் வளத்தையோ அல்லது உடல்நலத்தையோ அவர் கேட்கவில்லை; அவர் இறைஞ்சிக் கேட்ட அன்பளிப்பாக இருந்ததாவது: “தயவு செய்வீர் கடவுளே, (ஸலாத்) தொடர்புத் தொழுகைகளைக் கடைப்பிடிக்கின்றவர்களில் ஒருவனாக என்னை ஆக்குவீராக.” கடவுளால் நிறுவப்பட்டுள்ள மார்க்கக் கடமைகளானவை உண்மையில் அவரிடமிருந்து வந்த மகத்தானதோர் அன்பளிப்பாகவே உள்ளன. அவை நம்முடைய ஆத்மாக்களின் வளர்ச்சிக்கும் முன்னேற்றத்திற்கும் உரிய ஊட்டமாக அமைகின்றன. இத்தகையதொரு ஊட்டம் இல்லாமல், தீர்ப்பு நாள் அன்று கடவுளுடைய நேரடி வருகையுடன் தொடர்புடைய அபரிமிதமான சக்தியில் நம்மால் எஞ்சியிருக்க இயலாது. கடவுள் மீதான நம்பிக்கை மட்டுமே நம்முடைய மீட்சிக்கு உத்தரவாதமளித்து விடுவதில்லை; நம்முடைய ஆத்மாக்களை நாம் ஊட்டப்படுத்திக் கொள்ளவும் வேண்டும் (6:158, 10:90-92). கூடுதலாக, கடவுளால் நிறுவப்பட்டுள்ள மார்க்கக் கடமைகளைக் கடைப்பிடித்தலானது உறுதிப்பாட்டினை அடைவதற்கான நம்முடைய உபாயமாக உள்ளது என்று 15:99 எடுத்துரைக்கின்றது: “உறுதிப்பாட்டினை அடையும் பொருட்டு உம்முடைய இரட்சகரை வழிபடுவீராக”.
	</p>
	</div>
	<div id="appendixtitle3">(ஸலாத்) தொடர்புத் தொழுகைகள்</div>
	<div id="maintagintrotxtauto">
	<p>&nbsp;</p>
	<p>ஐந்து அன்றாடத் தொடர்புத் தொழுகைகள் ஆத்மாவிற்குரிய முக்கியமான உணவாக உள்ளன. தொடர்புத் தொழுகைகளைக் கடைப்பிடிக்காவிட்டாலும் நன்னெறியானதொரு வாழ்வு நடத்துதலின் மூலம் ஓர் ஆத்மா ஓரளவு வளர்ச்சியையும் முன்னேற்றத்தையும் அடையக் கூடுமென்கிற அதே சமயம், இது முறையான உணவு இன்றி நொறுக்குத் தீனிகளினால் உயிர்வாழ்தலைப் போன்றதாக இருக்கும்.      </p>
	<p>&nbsp;</p>
	<p>கடவுளால் நமக்குக் கொடுக்கப்பட்ட குறிப்பிட்ட அரபி வார்த்தைகளை உச்சரிப்பதன் மூலம் கடவுளுடனான தொடர்பினை நாம் நிலைப்படுத்திக் கொள்ள இயலும் என்று 2:37ல் இருந்து நாம் கற்றுக்கொள்கின்றோம். சூரா 1, திறவுகோல், கடவுளுக்கும் நமக்கும் இடையிலுள்ள கதவினைத் திறக்கின்ற, கணித ரீதியில் தொகுக்கப்பட்ட, சப்தங்களின் ஒரு சங்கமமாக உள்ளது.</p>
	<p>&nbsp;</p>
	<p>1. வைகறைத் தொழுகையானது சூரிய உதயத்திற்கு முன்னரான இரண்டு மணிநேரங்களில் கடைப்பிடிக்கப்படுதல் வேண்டும் (11:114, 24:58).      </p>
	<p>&nbsp;</p>
	<p>2. சூரியன் நண்பகலின் அதன் உச்சிப்புள்ளியில் இருந்து சாய்கின்றபோது நண்பகல் தொழுகைக்கு உரிய நேரம் வந்து விடுகின்றது (17:78).</p>
	<p>&nbsp;</p>
	<p>3. பிற்பகல் தொழுகை சூரிய அஸ்தமனத்திற்கு முந்திய 3-4 மணி நேரங்களின்போது கடைப்பிடிக்கலாம் (2:238) </p>
	<p>&nbsp;</p>
	<p>4. சூரிய அஸ்தமனத்திற்குப் பின்னர் அந்தித் தொழுகைக்கு உரிய நேரம் வந்து விடுகின்றது (11:114). </p>
	<p>&nbsp;</p>
	<p>5. விண்ணில் இருந்து அந்தி ஒளி மறைந்த பின்னர் இரவுத் தொழுகையைக் கடைப்பிடிக்கலாம். (24:58)	      </p>
	<p>&nbsp;</p>
	<p>மீ வெள்ளிக்கிழமை நண்பகல் கூட்டுத்தொழுகையானது சரணடைகின்ற ஒவ்வொரு ஆண் மற்றும் பெண்ணின் மீதான கட்டாயமானதொரு கடமையாக உள்ளது (62:9). வெள்ளிக்கிழமை தொழுகையைக் கடைப்பிடிக்கத் தவறுதல் மிகப்பெரியதொரு குற்றமாகும்.</p>
	<p>&nbsp;</p>
	<p>ஒவ்வொரு தொடர்புத் தொழுகையும் அதற்கு உரியநேரம் ஆனதிலிருந்து அடுத்த தொழுகைக்கு உரியநேரம் ஆகும் வரையிலுள்ள கால இடைவெளியின்போது எந்த நேரத்தில் கடைப்பிடிக்கப்பட்டாலும் செல்லுபடியாகக் கூடியதாக உள்ளது. எப்போதேனும் தவறவிட்டுவிட்டால், குறிப்பிட்டதொரு தொடர்புத் தொழுகையானது ஈடு செய்யப்பட இயலாத, தவறவிடப்பட்ட ஒரு வாய்ப்பாகவே உள்ளது; ஒருவர் வருந்தவும் மன்னிப்புக் கேட்டுக்கொள்ளவும் மட்டுமே இயலும். அந்த ஐந்து தொழுகைகள் முறையே, 2,4,4,3, மற்றும் 4 தொகுதிகள் (ரக அத்துக்கள்) கொண்டுள்ளது. </p>
	<p>&nbsp;</p>
	<p>ஸலாத் ஆப்ரஹாம் மூலமாக ஏற்கெனவே நிலைநாட்டப்பட்டிருந்தது என்பதற்கான சான்று 8:35, 9:54, 16:123, & 21:73ல் காணப்படுகின்றது. (சரணடைதல்) இஸ்லாமின் மிகவும் முக்கியமான இந்தக் கடமை முஸ்லிம்களின் திரளான பெரும்பான்மையினருக்கு போலித் தெய்வ வழிபாட்டின் ஓர் அநுஷ்டானமாக (ஸலாத்) தொடர்புத் தொழுகைகள் ஆகிவிடுகின்ற அளவுக்கு மிகவும் கடுமையாகச் சிதைக்கப்பட்டிருக்கின்றன. நமது தொடர்புத் தொழுகைகள் கடவுளுக்கு மட்டுமே அர்ப்பணிக்கப்பட்டதாக இருக்க வேண்டும் என்று குர்ஆன் கட்டளையிடுகின்ற போதிலும் (20:14; 39:3, 45), இன்றைய முஸ்லிம்கள் தங்களுடைய தொழுகைகளின்போது “முஹம்மதையும் அவர் குடும்பத்தாரையும்” அத்துடன் “ஆப்ரஹாமையும் அவர் குடும்பத்தாரையும்” நினைவு கூர்ந்திடுவதை வலியுறுத்துகின்றனர். இது அந்தத் தொழுகைகளை செல்லத் தகாதவையாக ஆக்கி விடுகின்றது. (39:65).  </p>
	
	</div>
	
	<div id="maintagintrotxtauto">
	<p>&nbsp;</p>
	<p>தொடர்புத் தொழுகைகளை உறுதிப்படுத்துகின்ற அற்புதங்கள் சம்பந்தப்பட்ட, கீழ்க்கண்ட உரைப்பகுதி, ம்r. ரஷாத் கலீஃபாவால் எழுதப்பட்டபடி சப்மிட்டர்ஸ் பெர்ஸ்பெக்டிவ்வின் ஜனவரி 1990 வெளியீடுகளில் (வழமையான மற்றும் இலவசச் சிறப்பிதழ் வெளியீடுகள்) இருந்து எடுத்தாளப்பட்டுள்ளது.</p>
	</div>
	<div id="appendixtitle3">பிரமிப்பூட்டும் கணித அற்புதம் 5 தொடர்புத் தொழுகைகள் அனைத்தையும் உறுதிப்படுத்துகின்றது
	</div>
	<div id="maintagintrotxtauto">
	<p>&nbsp;</p>
	<p>(1) அவருடனான தொடர்பினை (ஸலாத்) நிலைப்படுத்திக் கொள்வதற்காக, சூரா 1 ஆனது நமக்குக் கடவுளின் அன்பளிப்பாகும். சூரா எண்ணையும் வசனங்களின் எண்ணிக்கையையும் ஒன்றின் அருகில் மற்றொன்றாக எழுதுகையில் உங்களுக்குக் கிடைப்பது 17, 5 அன்றாடத் தொழுகைகளில் உள்ள தொகுதிகளின் மொத்த எண்ணிக்கை. </p>
	<p>&nbsp;</p>
	<p>(2) நாம் சூரா எண்ணை எழுதி, அந்த சூராவில் உள்ள ஒவ்வொரு வசனத்தின் எண்களால் அதனைத் தொடர்வோம். நமக்குக் கிடைப்பது இதுதான்:</p>
	<p>&nbsp;</p>
	<p><span class="style6">1 1 2 3 4 5 6 7</span> இந்த எண் 19-ன் ஒரு பெருக்குத் தொகையாகும்.  </p>
	<p>&nbsp;</p>
	<p>(3) இப்போது, நாம் ஒவ்வொரு வசன எண்ணுக்குப் பதிலாக அந்த வசனத்தில் உள்ள எழுத்துக்களின் எண்ணிக்கையைக் கொண்டு மாற்றியமைப்போம். நமக்குக் கிடைப்பது இதுதான்.</p>
	<p>&nbsp;</p>
	<p><span class="style6">1 19 17 12 11 19 18 43-ம் </span> கூட 19ன் ஒரு பெருக்குத் தொகையாக உள்ளது. வாதப்படி, ஒருவர் சூரா 1-ன் எழுத்துக்களை மாற்றி விட்டு, அப்போதும் அதே எண்ணிக்கையிலான எழுத்துக்களை வைத்துக் கொள்ளக்கூடும், ஆயினும், பின் வருகின்ற கணிதரீதியிலான அற்புத நிகழ்வு அந்தச் சாத்தியக் கூற்றைத் தவிர்த்து விடுகின்றது. ஏனெனில் தனித்தனியான ஒவ்வொரு எழுத்தின் எண்மதிப்பும் கணக்கில் கொள்ளப் படுகின்றது. அது இங்கே உள்ளது:
	</p>
	<p>&nbsp;</p>
	<p>(4) ஒவ்வொரு வசனத்திலும் உள்ள எழுத்துக்களின் எண்ணிக்கையைத் தொடர்ந்து, ஒவ்வொரு வசனத்தின் எழுத்தெண் மதிப்பையும் நாம் எழுதிக் கொள்வோம்:</p>
	<p>&nbsp;</p>
	<p><span class="style6">1 19 786 17 581 12 618 11 241 19 836 18 1072 43 </span> 6009-ம் கூட 19-ன் ஒரு பெருக்குத் தொகையே. </p>
	<p>&nbsp;</p>
	<p>(5) இப்போது, நாம் அந்த வசனத்தில் உள்ள எழுத்துக்களின் எண்ணிக்கை, அடுத்து அந்த வசனத்தின் எழுத்தெண் மதிப்பினால் தொடரப்படுகின்ற வண்ணம்,  ஒவ்வொரு வசனத்தின் எண்ணையும் சேர்த்துக் கொள்வோம். நமக்குக் கிடைப்பது இதுதான்:</p>
	<p>&nbsp;</p>
	<p><span class="style6">1 1 19 786 2 17 581 3 12 618 4 11 241 5 19 836 6 18 1072 7 43 6009, </span>19-ன் ஒரு பெருக்குத் தொகை.		  </p>
	<p>&nbsp;</p>
	<p>(6) ஒவ்வொரு வசனத்தின் எழுத்தெண் மதிப்புக்களுக்குப் பதிலாக, சூரா 1-ல் உள்ள ஒவ்வொரு தனி எழுத்தினுடைய எழுத்தெண் மதிப்புக்களை நாம் எழுதுவோம். விளைகின்ற அந்நீண்ட எண், 274 இலக்கங்கள் கொண்டிருப்பது, கூட 19ன் ஒரு பெருக்குத் தொகையாக உள்ளது என்று உண்மையிலேயே பிரமிப்பூட்டுகின்ற இந்த அற்புதம் காட்டுகின்றது. அல்லாஹு அக்பர்.  </p>
	<p>&nbsp;</p>
	<p class="style6">1 7 1 19 2 60 40 1 30 30 5 1 30 200 8 40 50 1 30 200 8 10 40 2 17 ... 50 </p>
	<p class="style6">&nbsp;</p>
	இந்த எண் சூரா எண்ணுடன் துவங்கி, அந்த சூராவில் உள்ள வசனங்களின் எண்ணிக்கையால் தொடரப்பட்டு, வசன எண்ணால் தொடரப்பட்டு, இந்த வசனத்தில் உள்ள எழுத்துக்களின் எண்ணிக்கையால் தொடரப்பட்டு,  இந்த வசனத்தில் உள்ள ஒவ்வொரு எழுத்தினுடைய எழுத்தெண் மதிப்புக்களால் தொடரப்பட்டு, அடுத்த வசனத்தின் எண்ணால் தொடரப்பட்டு, இந்த வசனத்தில் உள்ள எழுத்துக்களின் எண்ணிக்கையால் தொடரப்பட்டு, இந்த வசனத்தில் உள்ள ஒவ்வொரு எழுத்தினுடைய எழுத்தெண் மதிப்புக்களால் தொடரப்பட்டு, இவ்வாறே இந்த சூராவின் கடைசி வரை செய்யப்படுகிறது. இவ்விதமாக, கடைசி அங்கமானது 50 ஆகும், “ன” வின் மதிப்பு (கடைசி எழுத்து).
	
	</div>
	<div id="appen26table3">திறவுகோல், சூரா 1ன் தன்மைகள்</div>
	<div id="appendixtable" align="center">
	<table width="330" height="166" align="center" id="appendix26table1">
	<tr>
	<td>வசன எண்.</td>
	<td>எழுத்துக்களின் எண்ணிக்கை</td>
	<td>எழுத்தெண் மதிப்பு</td>
	</tr>
		<tr>
	<td>1</td>
	<td>19</td>
	<td>785</td>
	</tr>
		<tr>
	<td>2</td>
	<td>17</td>
	<td>581</td>
	</tr>
		<tr>
	<td>3</td>
	<td>12</td>
	<td>618</td>
	</tr>
		<tr>
	<td>4</td>
	<td>11</td>
	<td>241</td>
	</tr>
		<tr>
	<td>5</td>
	<td>19</td>
	<td>836</td>
	</tr>
		<tr>
	<td>6</td>
	<td>18</td>
	<td>1072</td>
	</tr>
		<tr>
	<td>7</td>
	<td>43</td>
	<td>6009</td>
	</tr>
	</table>
	</div>
	
	<div id="maintagintrotxtauto">
	
	(7) மிகவும் நீண்ட எண்களை இங்கே நான் எழுத இயலாது என்பதால், ஒவ்வொரு வசனத்தின் எண், அவ்வசனத்தில் உள்ள எழுத்துக்களின் எண்ணிக்கையால் தொடரப்பட்டு, அவ்வசனத்தில் உள்ள ஒவ்வொரு தனி எழுத்தினுடைய எழுத்தெண் மதிப்பினால் தொடரப்படுகின்ற அந்நீண்ட எண்ணுக்கு (மீ) எனும் குறியைப் பகரமாக்குவோம். நாம் சூராவின் எண்ணை எழுதி, அதன் வசனங்களின் எண்ணிக்கையால் தொடர்ந்தால், நமக்குக் கிடைப்பது 17, 5 அன்றாடத் தொழுகைகளில் உள்ள தொகுதிகளின் (ரக அத்துகளின்) எண்ணிக்கை. 17க்குப் பக்கத்தில், முதல் தொழுகையின் எண்ணை எழுதி (1), அதன் ரக்க அத்துக்களின் எண்ணிக்கையாக உள்ள 2-ஐயும், பின்னர் இரண்டு (மீ)(மீ) -களையும் தொடர்ந்து, இரண்டாவது தொழுகையின் எண்ணையும் (2), தொடர்ந்து இந்த இரண்டாவது தொழுகையின் ரக்க அத்துக்களுடைய எண்ணிக்கையையும் (4), தொடர்ந்து நான்கு (மீ) -களையும், அத்துடன் இவ்வாறே தொடர்ந்திட வேண்டும். விளைகின்ற அந்நீண்ட எண் 19-ன் ஒரு பெருக்குத் தொகையாக உள்ளது மட்டுமல்ல, அதன் அங்கமாக உள்ள இலக்கங்களின் எண்ணிக்கை கூட 4636(19 x 244).... ஆகும். சூரா 1-ன் பிரதிநிதித்துவம் எதுவும் விளைவினைப் பாதிக்காமல் (மீ) -க்குப் பதிலாக இடம்பெற இயலும் என்பதை தயவு செய்து கவனிக்கவும்; அவை அனைத்தும் 19-ன் பெருக்குத் தொகைகளையே தருகின்றன. உதாரணத்திற்கு, “திறவுகோல்”-ன் ஒரு சிறிய பிரதிநிதித்துவம் சூரா எண் (1), வசனங்களின் எண்ணிக்கையால் தொடரப்பட்டு (7), சூரா 1-ல் உள்ள எழுத்துக்களின் மொத்த எண்ணிக்கையால் தொடரப்பட்டு (139) முழு சூராவினுடைய மொத்த எழுத்தெண் மதிப்பினால் (10143) தொடரப்பட்டதாக உள்ளது. விளைகின்ற அந்த எண்ணும் கூட (1713910143) (மீ) -ஐப் பிரதிநிதித்துவப்படுத்த இயலும்.
	</div>
	
	<div id="appendixtitle3">
	<p>1712 (*)(*) 24 (*)(*)(*)(*) 34 (*)(*)(*)(*) 43 (*)(*)(*) 54 (*)(*)(*)(*)</p>
	<p>வெள்ளிக்கிழமைத் தொழுகைகளுக்குரிய அத்தாட்சி</p>
	</div><br />
	
	<div id="maintagintrotxtauto">
	<p>&nbsp;</p>
	<p>[8] வெள்ளிக்கிழமை தொழுகை இரண்டு உபதேசவுரைகளையும் இரண்டு ரக்க அத்துகளையும் (அப்போதும் மொத்தம் 4 தொகுதிகளே உள்ளன) கொண்டிருப்பதனால், மற்ற நாட்களில் 17-வுடன் ஒப்பிடுகையில், வெள்ளிக்கிழமை அன்று நாம் 15 “திறவுகோல்களை” மட்டுமே ஓதுகின்றோம்.  (7)-ல் உள்ள அந்நீண்ட எண்ணில் 17-க்குப் பதிலாக 15-ஐ நாம் மாற்றியமைத்து, மேலும் நண்பகல் தொழுகையில் இருந்து இரண்டு ""திறவுகோல்களை'' நீக்கினால், அப்போதும் 19-ன் ஒரு பெருக்குத் தொகையையே நாம் பெறுகின்றோம் என்பதை அப்துல்லா ஆரிக் கண்டுபிடித்தார். இது வெள்ளிக்கிழமைத் தொழுகையை, நண்பகலில் இரண்டு “திறவுகோல்களுடன்” உறுதிப்படுத்துகின்றது. கீழே காட்டப்பட்டுள்ள இந்த நீண்ட எண் வெள்ளிக்கிழமையின் ஐவேளைத் தொழுகைகளை குறிக்கின்றது. அது 19-ன் ஒரு பெருக்குத் தொகையாகும்.
	</p>
	</div>
	<div id="appendixtitle3">
	<p>1512 (*)(*) 24 (*)(*) 34 (*)(*)(*)(*) 43 (*)(*)(*) 54 (*)(*)(*)(*)    </p>
	<p>“திறவுகோல்” (அல்ஃபாத்திஹா) அரபியில்தான் ஓதப்பட வேண்டும்</p>
	</div><br />
	
	<div id="maintagintrotxtauto">
	<p>&nbsp;</p>
	<p>(9) இக்குர்ஆனில் உள்ள முதல் சூராவானது உலகின் மிகப்பெரும் கணித வல்லுநர்களுக்கு அறைகூவல் விடுத்து திகைக்கச் செய்கின்றதொரு விதத்தில் கணிதரீதியாகத் தொகுக்கப்பட்டுள்ளது. சூரா 1 ஆன, “திறவுகோல்”தனை நம்முடைய தொடர்புத் தொழுகைகளில் நாம் ஓதும்போது, இப்பிரபஞ்சத்தில் ஏதோ வி­யம் நடக்கின்றது, மேலும் நம்முடைய படைப்பாளருடனான தொடர்பினை நாம் நிலைப்படுத்திக் கொள்கின்றோம், என்ற உண்மையை இப்போது நாம் உணர்ந்து கொள்கின்றோம். விளைவு பரிபூரண மகிழ்ச்சி ஆகும், இப்பொழுதும் எப்பொழுதும். நம்முடைய எல்லாம் வல்ல படைப்பாளரை ஒரு நாளுக்கு 5 முறைகள் தொடர்பு கொள்வதன் மூலம், கடவுளை நாம் சந்திக்கின்ற அந்தப் பெரிய நாளுக்கான தயாரிப்பில் நம்முடைய ஆத்மாக்களை நாம் ஊட்டப்படுத்தி முன்னேற்றிக் கொள்கின்றோம். தங்களுடைய ஆத்மாக்களை ஊட்டப்படுத்திக் கொண்டவர்கள் மட்டுமே எல்லாம் வல்ல கடவுளின் நேரடி இருப்பினைத் தாங்கிக் கொள்ளவும் மகிழ்ந்து அனுபவிக்கவும் திறனுடையவர்களாக இருப்பார்கள்.
	</p>
	</div>
	<div id="maintagintrotxtauto">இதன் விளைவாகக் கிடைப்பது முழுமையான சந்தோஷம், இப்பொழுதும் எப்பொழுதும், சர்வ வல்லமையுடையவரான நம்முடைய படைப்பாளரை தினமும் ஐந்துவேளை தொடர்புகொள்வதன் மூலம், நாம் கடவுளைச் சந்திக்கும் அந்தப் பெரிய நாளுக்கான முன்னேற்பாடுகளாக நம்முடைய ஆன்மாக்களுக்கு நாம் ஊட்டமளித்து அபிவிருத்தி செய்கின்றோம்.தங்களுடைய ஆன்மாக்களுக்கு ஊட்டமளித்து அபிவிருத்தி செய்பவர்களால் மட்டுமே சர்வ வல்லமையுடையவரான கடவுளின் நேரடி வருகையினை எதிர்கொள்ளவும் சந்தோஷம் கொள்ளவும் இயலும்.
	
	</div>
	  <div id="maintagintrotxtauto">
		<p>சரணடைந்தோர் அனைவரும், அனைத்து நாடுகளைச் சேர்ந்தவர்களும், கடவுளாலேயே எழுதப்பட்டு, அவருடனான தொடர்பினை நிலைப்படுத்திக் கொள்வதற் காக நமக்குக் கொடுக்கப்பட்டுள்ள “திறவு கோல்”-ன் வார்த்தைகளை ஓதுகின்றனர் (2:37).</p>
		<p>&nbsp;</p>
		<p>எதிப் யுக்ஸலின் கண்டுபிடிப்பு “திறவுகோல்”-ன் பிரமிப்பூட்டும் தன்மைக்கு வலுச்சேர்ப்பதுடன் அது அரபிமொழியில் தான் ஓதப்பட வேண்டும் எனத் தெளிவாகப் பிரகடனிக்கின்றது.</p>
		<p>&nbsp;</p>
	   <p>நீங்கள் ""திறவுகோல்'' தனை அரபியில் ஓதுகின்ற பொழுது, உங்களுடைய உதடுகள் மிகச்சரியாக 19 முறைகள் ஒன்றையயான்று தொட்டுக்கொள்கின்றன.</p>
	   <p>&nbsp;</p>
	   <p>“ப” மற்றும் “ம” ஆகிய எழுத்துக்கள் இடம் பெறுகின்றபோது உங்கள் உதடுகள் ஒன்றையயான்று தொட்டுக் கொள்கின்றன. அங்கு 4 “ப”க்களும் 15 “ம”க்களும் உள்ளன. மேலும் இது கூட்டப்பட்டால் வருவது 19. நான்கு “ப”க்களின் எழுத்தெண் மதிப்பாவது 4 x 2 = 8 ஆகும், மேலும் 15 “ம”க்களின்  எழுத்தெண் மதிப்பாவது 15x40=600 ஆகும். 4 “ப”க்கள் மற்றும் 15 “ம”க்களின் மொத்த எழுத்தெண் மதிப்பாவது 608, அதாவது 19 x 32 ஆகும்.</p>
	</div>
	
	<div id="appendixtable" align="center">
	<table width="386" height="315" cellpadding="0" cellspacing="0"  id="appendix26table1" >
	<tr></tr>
	<tr>
	<td nowrap="nowrap" valign="bottom" width="64"></td>
	<td nowrap="nowrap" valign="bottom" width="95"><p align="center">வார்த்தை </p></td>
	<td nowrap="nowrap" valign="bottom" width="64"><p align="center">எழுத்து </p></td>
	<td nowrap="nowrap" valign="bottom" width="73"><p align="center">மதிப்பு </p></td>
	</tr>
	<tr>
	<td nowrap="nowrap" valign="bottom" width="64"><p align="center">1</p></td>
	<td nowrap="nowrap" valign="bottom" width="95"><p align="center">பிஸ்ம் </p></td>
	<td nowrap="nowrap" valign="bottom" width="64"><p align="center">ப </p></td>
	<td nowrap="nowrap" valign="bottom" width="73"><p align="center">2</p></td>
	</tr>
	<tr>
	<td nowrap="nowrap" valign="bottom" width="64"><p align="center">2</p></td>
	<td nowrap="nowrap" valign="bottom" width="95"><p align="center">பிஸ்ம் </p></td>
	<td nowrap="nowrap" valign="bottom" width="64"><p align="center">ம </p></td>
	<td nowrap="nowrap" valign="bottom" width="73"><p align="center">40</p></td>
	</tr>
	<tr>
	<td nowrap="nowrap" valign="bottom" width="64"><p align="center">3</p></td>
	<td nowrap="nowrap" valign="bottom" width="95"><p align="center">ரஹ்மான் </p></td>
	<td nowrap="nowrap" valign="bottom" width="64"><p align="center">ம </p></td>
	<td nowrap="nowrap" valign="bottom" width="73"><p align="center">40</p></td>
	</tr>
	<tr>
	<td nowrap="nowrap" valign="bottom" width="64"><p align="center">4</p></td>
	<td nowrap="nowrap" valign="bottom" width="95"><p align="center">ரஹீம் </p></td>
	<td nowrap="nowrap" valign="bottom" width="64"><p align="center">ம </p></td>
	<td nowrap="nowrap" valign="bottom" width="73"><p align="center">40</p></td>
	</tr>
	<tr>
	<td nowrap="nowrap" valign="bottom" width="64"><p align="center">5</p></td>
	<td nowrap="nowrap" valign="bottom" width="95"><p align="center">அல் ஹம்து </p></td>
	<td nowrap="nowrap" valign="bottom" width="64"><p align="center">ம </p></td>
	<td nowrap="nowrap" valign="bottom" width="73"><p align="center">40</p></td>
	</tr>
	<tr>
	<td nowrap="nowrap" valign="bottom" width="64"><p align="center">6</p></td>
	<td nowrap="nowrap" valign="bottom" width="95"><p align="center">ரப் </p></td>
	<td nowrap="nowrap" valign="bottom" width="64"><p align="center">ப </p></td>
	<td nowrap="nowrap" valign="bottom" width="73"><p align="center">2</p></td>
	</tr>
	<tr>
	<td nowrap="nowrap" valign="bottom" width="64"><p align="center">7</p></td>
	<td nowrap="nowrap" valign="bottom" width="95"><p align="center">ஆலமீன் </p></td>
	<td nowrap="nowrap" valign="bottom" width="64"><p align="center">ம </p></td>
	<td nowrap="nowrap" valign="bottom" width="73"><p align="center">40</p></td>
	</tr>
	<tr>
	<td nowrap="nowrap" valign="bottom" width="64"><p align="center">8</p></td>
	<td nowrap="nowrap" valign="bottom" width="95"><p align="center">ரஹ்மான் </p></td>
	<td nowrap="nowrap" valign="bottom" width="64"><p align="center">ம </p></td>
	<td nowrap="nowrap" valign="bottom" width="73"><p align="center">40</p></td>
	</tr>
	<tr>
	<td nowrap="nowrap" valign="bottom" width="64"><p align="center">9</p></td>
	<td nowrap="nowrap" valign="bottom" width="95"><p align="center">ரஹீம் </p></td>
	<td nowrap="nowrap" valign="bottom" width="64"><p align="center">ம </p></td>
	<td nowrap="nowrap" valign="bottom" width="73"><p align="center">40</p></td>
	</tr>
	<tr>
	<td nowrap="nowrap" valign="bottom" width="64"><p align="center">10</p></td>
	<td nowrap="nowrap" valign="bottom" width="95"><p align="center">மாலிக் </p></td>
	<td nowrap="nowrap" valign="bottom" width="64"><p align="center">ம </p></td>
	<td nowrap="nowrap" valign="bottom" width="73"><p align="center">40</p></td>
	</tr>
	<tr>
	<td nowrap="nowrap" valign="bottom" width="64"><p align="center">11</p></td>
	<td nowrap="nowrap" valign="bottom" width="95"><p align="center">யவ்ம் </p></td>
	<td nowrap="nowrap" valign="bottom" width="64"><p align="center">ம </p></td>
	<td nowrap="nowrap" valign="bottom" width="73"><p align="center">40</p></td>
	</tr>
	<tr>
	<td nowrap="nowrap" valign="bottom" width="64"><p align="center">12</p></td>
	<td nowrap="nowrap" valign="bottom" width="95"><p align="center">நா‘புது </p></td>
	<td nowrap="nowrap" valign="bottom" width="64"><p align="center">ப </p></td>
	<td nowrap="nowrap" valign="bottom" width="73"><p align="center">2</p></td>
	</tr>
	<tr>
	<td nowrap="nowrap" valign="bottom" width="64"><p align="center">13</p></td>
	<td nowrap="nowrap" valign="bottom" width="95"><p align="center">முஸ்தகீம் </p></td>
	<td nowrap="nowrap" valign="bottom" width="64"><p align="center">ம </p></td>
	<td nowrap="nowrap" valign="bottom" width="73"><p align="center">40</p></td>
	</tr>
	<tr>
	<td nowrap="nowrap" valign="bottom" width="64"><p align="center">14</p></td>
	<td nowrap="nowrap" valign="bottom" width="95"><p align="center">முஸ்தகீம் </p></td>
	<td nowrap="nowrap" valign="bottom" width="64"><p align="center">ம </p></td>
	<td nowrap="nowrap" valign="bottom" width="73"><p align="center">40</p></td>
	</tr>
	<tr>
	<td nowrap="nowrap" valign="bottom" width="64"><p align="center">15</p></td>
	<td nowrap="nowrap" valign="bottom" width="95"><p align="center">அன் ‘அம்த </p></td>
	<td nowrap="nowrap" valign="bottom" width="64"><p align="center">ம </p></td>
	<td nowrap="nowrap" valign="bottom" width="73"><p align="center">40</p></td>
	</tr>
	<tr>
	<td nowrap="nowrap" valign="bottom" width="64"><p align="center">16</p></td>
	<td nowrap="nowrap" valign="bottom" width="95"><p align="center">அலைஹிம் </p></td>
	<td nowrap="nowrap" valign="bottom" width="64"><p align="center">ம </p></td>
	<td nowrap="nowrap" valign="bottom" width="73"><p align="center">40</p></td>
	</tr>
	<tr>
	<td nowrap="nowrap" valign="bottom" width="64"><p align="center">17</p></td>
	<td nowrap="nowrap" valign="bottom" width="95"><p align="center">மஹ்தூப் </p></td>
	<td nowrap="nowrap" valign="bottom" width="64"><p align="center">ம </p></td>
	<td nowrap="nowrap" valign="bottom" width="73"><p align="center">40</p></td>
	</tr>
	<tr>
	<td nowrap="nowrap" valign="bottom" width="64"><p align="center">18</p></td>
	<td nowrap="nowrap" valign="bottom" width="95"><p align="center">மஹ்தூப் </p></td>
	<td nowrap="nowrap" valign="bottom" width="64"><p align="center">ப </p></td>
	<td nowrap="nowrap" valign="bottom" width="73"><p align="center">2</p></td>
	</tr>
	<tr>
	<td nowrap="nowrap" valign="bottom" width="64"><p align="center">19</p></td>
	<td nowrap="nowrap" valign="bottom" width="95"><p align="center">அலைஹிம் </p></td>
	<td nowrap="nowrap" valign="bottom" width="64"><p align="center">ம </p></td>
	<td nowrap="nowrap" valign="bottom" width="73"><p align="center">40</p></td>
	</tr>
	<tr>
	<td nowrap="nowrap" valign="bottom" width="64"></td>
	<td nowrap="nowrap" valign="bottom" width="95"></td>
	<td nowrap="nowrap" valign="bottom" width="64"></td>
	<td nowrap="nowrap" valign="bottom" width="73"><p align="center">608 (19x32)</p></td>
	</tr>
	<tr>
	<td></tr></td>
	</tr>
	</table>
	</div>
	
	<div id="appendixtitle3">
	5 அன்றாடத் தொழுகைகள், குனிதல்கள் (ருகுவு), சிரம்பணிதல்கள் (ஸுஜூத்) மற்றும் த­ஹ்ஹுதின் எண்ணிக்கைகளை உறுதிப்படுத்துதல்
	
	</div>
	<div id="maintagintrotxtauto">
	<p>&nbsp;</p>
	<p>(10) பொதுவான அறைகூவல்களில் ஒன்றாக ..... உள்ளதாவது:  “(6:19, 38, 114-ல் உறுதியாகக் கூறப்பட்டுள்ளபடி) குர்ஆனானது முழுமையானதாகவும் விவரிக்கப்பட்டதாகவும் இருந்தால், (ஸலாத்) தொடர்புத் தொழுகைகளின் விபரங்கள் எங்கே உள்ளன?” இந்த மக்கள் இக்கேள்வியைக் கேட்பதன் காரணமாவது தொடர்புத் தொழுகைகள் ஆப்ரஹாமிடமிருந்து வந்தன என்று இக்குர்ஆன் நமக்குத் தெரிவிக்கின்றது என்பதை அவர்கள் அறியாதவர்களாக உள்ளனர் என்பதனாலேயாகும். (21:73 & 22:78). தொழுகைகளின் எண்களை அவற்றின் குனிதல்கள், சிரம்பணிதல்கள், மற்றும் த­ஹ்ஹுத்களுடன் எழுதினால், நாம் பெறுவது: </p>
	</div>
	<div id="appendixtitle3">1 1 2 2 4 1 2 4 4 8 2 3 4 4 8 2 4 3 3 6 2 5 4 4 8 2</div>
	<div id="maintagintrotxtauto">
	இந்த நீண்ட எண் 5 நேரத்தொழுகைகளில் நாம் ஓதக்கூடிய சூரா எண் (1) அதனைத் தொடர்ந்து முதல் தொழுகையின் எண் (1), பின்னர் இந்தத் தொழுகையில் நாம் ஓதக் கூடிய “திறவுகோல்”களின் எண்ணிக்கை (2), பின்னர் குனிதல்களின் (ருக்கூ‘) எண்ணிக்கை (2), பின்னர் கீழே சிர வணக்கங்களின் எண்ணிக்கை (4), பின்னர் தஷஹ்ஹத்களின் எண்ணிக்கை (உட்கார்ந்த நிலையில்) (1), பின்னர் இரண்டாவது தொழுகையின் எண்ணிக்கை (2), பின்னர் இரண்டாவது தொழுகையில் நாம் ஓதக்கூடிய “திறவுகோல்”களின் எண்ணிக்கை (4), பின்னர் இந்தத் தொழுகையிலுள்ள குனிதல்களின் (ருக்கூ‘) எண்ணிக்கை (4), பின்னர் சிர வணக்கங்களின் எண்ணிக்கை (8) பின்னர் தஷஹ்ஹத்களின் எண்ணிக்கை (2), பின்னர் மூன்றாவது தொழுகையின் எண் (3), மேலும் இவ்வாறே கடைசி நேரத் தொழுகை வரையிலுமுள்ள எண்களைக் கொண்டு அமைந்திருக்கின்றது. இந்த நீண்ட எண் 19ன் பெருக்குத் தொகையாகும், மேலும் இது தொழுகைகளினுடைய மிகச் சிறிய விபரங்களையும் உறுதி செய்கின்றது, ருக்கூ‘, ஸுஜூத் மற்றும் தஷஹ்ஹத் ஆகியவற்றின் எண்ணிக்கைகளையும் கூட உறுதி செய்கின்றது.
	</div>
	
	<div id="appendixtitle4">கடமையான தர்மம் (ஜகாத்)</div>
	<div id="maintagintrotxtauto">
	<p>“அறுவடை நாள் அன்றே” ஜகாத் கொடுக்கப்பட்டுவிட வேண்டும் (6:141). “நிகர வருமானம்”தனை நாம் பெறுகின்ற பொழுதெல்லாம், 2.5% ஒதுக்கி வைத்து குறிப்பிடப்பட்டுள்ள பெறுநர்கள்-பெற்றோர்கள், உறவினர்கள், அனாதைகள், ஏழைகள் மற்றும் பயணத்தில் இருக்கின்ற அந்நியர்களுக்கு, இதே வரிசையில், நாம் அதனைக் கொடுத்து விடவேண்டும் (2:215). ஜகாத்தின் இன்றியமையாத முக்கியத்துவமானது கடவுளின் சட்டத்தில் பிரதிபலிக்கப்படுகின்றது:“என்னுடைய கருணை அனைத்துப் பொருட்களையும் சூழ்ந்துள்ளது, எனினும் ஜகாத் கொடுக்கின்ற நன்னெறியாளர்களுக்கென நான் அதனைக் குறிப்பிட்டு வைப்பேன்” (7:156).   </p>
	<p>&nbsp;</p>
	<p>ஏதேனும் வருமானத்தை நாம் பெறுகின்ற போதெல்லாம் முறையானதோர் அடிப்படையில் ஜகாத்தானது கவனத்துடன் கணக்கிடப்பட்டு கொடுக்கப்பட்டுவிட வேண்டும். அரசாங்க வரிகள் கழித்துக் கொள்ளப்பட வேண்டும், ஆனால் மற்ற செலவினங்களான கடன்கள், அடமானங்கள், மற்றும் வாழ்க்கைச் செலவினங்கள் போன்றவற்றை அல்ல. தேவையுடைய நபர்களை ஒருவர் அறியாவிட்டால், அவன் அல்லது அவள் அந்த ஜகாத்தை ஒரு பள்ளிவாசலுக்கோ அல்லது தர்ம ஸ்தாபனத்திற்கோ, ஏழை மக்களுக்கு உதவுகின்ற அத்தெளிவான நோக்கத்துடன் கொடுத்து விடலாம். பள்ளிவாசலுக்கோ, அல்லது மருத்துவமனைகளுக்கோ அல்லது ஸ்தாபனங்களுக்கோ கொடுக்கப்படுகின்ற தர்மங்கள் ஜகாத் ஆகக் கருதப்பட இயலாது.</p>
	</div>
	<div id="appendixtitle3">நோன்பிருத்தல்</div>
	<div id="maintagintrotxtauto">நோன்பிருத்தலின் முழு விபரங்கள் 2:183-187-ல் கொடுக்கப்பட்டுள்ளன.</div>
	<div id="appendixtitle3">புனிதயாத்திரை: ஹஜ் & உம்ரஹ்</div>
	<div id="maintagintrotxtauto">
	<p>வாழ்நாளில் ஒரு முறை, ஹஜ் மற்றும் உம்ரஹ் ஆகியவை அதற்கு இயன்றவர்களுக்குக் கடமையாக்கப் பட்டுள்ளது. புனிதயாத்திரையானது ஆப்ரஹாமின் கடவுளுக்கான முன்னோடியான சரணடைதலை நினைவு கூர்கின்றது (பின் இணைப்பு 9), அத்துடன் நான்கு புனித மாதங்களான ஜீல்-ஹிஜ்ஜா, முஹர்ரம், ஸஃபர், மற்றும் ரபியுல் அவ்வலின்போது கடைப்பிடிக்கப்பட வேண்டும் (12-வது, 1-வது, 2வது, 3வது மாதங்கள்) (2:197, 9:2, 36), உம்ரஹ் எப்பொழுது வேண்டுமானாலும் கடைப்பிடிக்கப்படலாம். இஸ்லாமின் மற்ற அனைத்துக் கடமைகளையும் போலவே ஹஜ்ஜும் சிதைக்கப்பட்டுள்ளது. அதிகமான முஸ்லிம்கள் ஜீல்-ஹிஜ்ஜாவில் ஒரு சில நாட்களின்போது மட்டுமே ஹஜ்ஜைக் கடைப்பிடிக்கின்றனர், மேலும் அவர்கள் ரஜப், ஜீல்-காஇதா, ஜீல்-ஹிஜ்ஜா மற்றும் முஹர்ரமைப் புனித மாதங்களாகக் கருதுகின்றனர். (7வது, 11வது, 12வது, 1வது மாதங்கள்) கடுமையாகக் கண்டனம் செய்யப்பட்டுள்ள ஒரு சிதைவாக இது உள்ளது (9:37).  </p>
	<p>&nbsp;</p>
	<p>புனிதயாத்திரை ஒரு முழுக்குடனோ அல்லது குளியலுடனோ துவங்குகின்றது, பின்னர் ஆண் யாத்திரீகர்கள் தையலற்ற நீண்ட அங்கிகளை அணிந்து கொள்கின்ற, மேலும் பெண்கள் ஒரு கண்ணியமான உடையணிந்து கொள்கின்ற ""இஹ்ராம்,'' எனும் புனித நிலையால் தொடரப்படுகின்றது (2: 196). ஹஜ் நெடுகிலும் யாத்திரீகர் தாம்பத்ய இன்பம், முடியை வெட்டிக் கொள்ளுதல் மற்றும் சிரைத்துக் கொள்ளுதல் போன்ற அலங்காரங்கள், வாக்குவாதங்கள், துர்நடத்தை, மற்றும் கெட்ட வார்த்தைகள் ஆகியவற்றில் இருந்து விலகி இருக்கின்றார் (2:197). தூய்மைப்படுத்திக் கொள்ளல், குளியல் மற்றும் வழமையான சுகாதாரப் பழக்கங்கள் ஊக்குவிக்கப்படுகின்றன. மக்காவில் உள்ள புனிதப்பள்ளியை வந்தடைந்த உடன், கடவுளைத் துதித்தவாறும் புகழ்ந்தவாறும், ஏழு முறைகள் கஅபாவைச் சுற்றி நடக்கின்றார் (2:125, 22:26-29). பொதுவான உச்சாடனமாவது : “லப்பைக்க அல்லாஹீம்ம லப்பைக்” (என் கடவுளே, நான் உமக்கு மறுமொழி அளித்துள்ளேன்). “லப்பைக்க லா­ரீக லக லப்பைக்” (நான் உமக்கு மறுமொழி அளித்துள்ளேன், மேலும் உம்முடன் வேறு தெய்வம் இல்லையயன நான் பிரகடனம் செய்கின்றேன்; நான் உமக்கு மறுமொழி அளித்துள்ளேன்). அதற்கடுத்த படியாவது ஸஃபா மற்றும் மர்வா குன்றுகளுக்கு இடையே உள்ள அந்த அரை மைல் தொலைவினை, அவ்வப்பொழுது குதித்தோடுதல்களுடன், ஏழு முறைகள் நடந்து செல்லுதல் (2:158), யாத்திரையின் உம்ரஹ் பகுதியினை இது நிறைவு செய்கின்றது. </p>
	<p>&nbsp;</p>
	<p>பின்னர் அந்த யாத்திரீகர் விடியற்காலையில் இருந்து சூரிய அஸ்தமனம் வரை வழிபாடு, தியானம், மற்றும் கடவுளின் துதிகளுடன் கூடிய ஒரு நாளைச் செலவிடுவதற்கென அரஃபாத்திற்குச் செல்கின்றார் (2:198). சூரிய அஸ்தமனத்திற்குப் பின்னர், அந்த யாத்திரீகர் இரவுத் தொழுகை கடைப்பிடிக்கப்படுகின்ற, அத்துடன் சாத்தானின் மீதான அடையாளபூர்வக் கல்லெறிதலுக்கென 21 சிறுகூழாங்கற்களைப் பொறுக்கி எடுத்துக் கொள்கின்ற, முஜ்தலிஃபாவுக்குச் செல்கின்றார். முஜ்தலிஃபாவில் இருந்து, இரண்டு அல்லது மூன்று நாட்கள் செலவிடுவதற்காக மினாவுக்கு அந்த யாத்திரீகர் செல்கின்றார் (2:203). மினாவில் முதல் காலைப் பொழுதில், ஏழைகளுக்கு உணவளிப்பதற்காகவும், அத்துடன் சாத்தானின் தந்திரத்தில் இருந்து ஆப்ரஹாமையும் இஸ்மாயிலையும் காப்பாற்றுவதற்காகக் கடவுளின் குறுக்கீட்டை நினைவு கூர்வதற்காகவும் அந்த யாத்திரீகர் ஒரு பிராணிப் பலியை அர்ப்பணிக்கின்றார் (37:107, பின் இணைப்பு 9). கல்லெறிகின்ற சடங்குகள் சாத்தானின் பல தெய்வக் கோட்பாட்டினை ஏற்றுக்கொள்ள மறுத்தலை அடையாளப்படுத்துகின்றது, மேலும் கடவுளைத் துதித்தவாறு, மூன்று நிறுத்தங்களில் ஒவ்வொன்றிலும் ஏழு சிறு கூழாங்கற்களை எறிவதன் மூலம் செய்யப்படுகின்றது (15:34). பின்னர் அந்த யாத்திரீகர் மக்காவிற்குத் திரும்பியவுடன் கஅபாவை ஏழுமுறைகள் பிரிவுபசார வலம் வருகின்றார். </p>
	<p>&nbsp;</p>
	
	</div>
	
	<div id="maintagintrotxtauto">
	<p>துரதிர்ஷ்டவசமாக, இன்றைய முஸ்லிம் யாத்திரீகர்கள் அதிகமானோர், அங்கே அவர்கள் போலித் தெய்வ வழிபாட்டின் மிகவும் வெளிப்படையான செயல்களைப் புரிவதுடன் முஹம்மது நபியின் சமாதியினைத் தரிசிப்பதை ஒரு வழக்கமாக ஆக்கிக் கொண்டுள்ளனர், மேலும், இவ்விதமாக தங்களுடைய ஹஜ்ஜினை செல்லாததாக ஆக்கிக் கொள்கின்றனர். குர்ஆனானது ஒரே சீராக “புனிதப்பள்ளிவாசல்” என்று பேசுகின்ற அதே சமயம் இன்றைய முஸ்லிம்கள் “இரண்டு புனித பள்ளிவாசல்கள்” என்று பேசுகின்றனர்! போலித் தெய்வ வழிபாட்டின் பளிச்சிடுகின்ற ஒரு காரியத்தில், இந்த முஸ்லிம்கள் முஹம்மதின் சமாதியை மற்றொரு “புனித பள்ளிவாசலாக” அமைத்துக்கொண்டு விட்டனர்! இது குர்ஆனின் புனிதத்தை அவமதிக்கின்றதோர் அத்துமீறலாகும், அத்துடன் முரண் நகையாக இது ஹதீஸையும் கூட மீறுகின்றது. கீழே காட்டப்பட்டுள்ள இந்த ஹதீஸ் வினோதமான இந்த முரண் நகையைச் சித்தரிக்கின்றது. </p>
	</div>
	<div id="appendixbox" align="center">
	<p align="center"><img src="Tamil Appendices HTML/Images/app15_01.gif" alt="" />          </p>
	<p align="center">இந்த பொய்யான வாக்குமூலத்தின் மொழிபெயர்ப்பு: “யூதர்களையும் கிறிஸ்துவர்களையும் அவர்களுடைய நபிமார்களின் சமாதிகளைப் பள்ளிவாசல்களாக மாற்றி விட்டமைக்காகக் கடவுள் சபித்துவிட்டார். (புகாரி, நவவீ பதிப்பு, தொகுப்பு 6, பக்கம் 14).
	
	</p>
	</div>
	<div id="appendixtitle3">உடற்கூறு ரீதியான பலன்கள்</div>
	<div id="maintagintrotxtauto">
	<p>&nbsp;</p>
	<p>(ஸலாத்) தொடர்புத் தொழுகைகள், (ஜகாத்) கடமையான தர்மம், ரமளான் மாதத்தின்போது நோன்பிருத்தல் மற்றும் ஹஜ்ஜினைக் கடைப்பிடிப்பதன் மூலமாக, அவற்றின் விலைமதிப்பற்ற ஆன்மீகப் பலன்களுடன் கூடுதலாக, உடற்கூறுரீதியான, பொருளாதாரம் சார்ந்த மற்றும் ஆரோக்கியத்திற்கு உகந்த பலன்கள் அளவிலாது உள்ளன. </p>
	<p>&nbsp;</p>
	<p>விடியற்காலைத் தொழுகையைக் கடைப்பிடித்தல் தூக்கத்தின்போது நீண்ட நேரங்கள் அசைவற்றிருத்தலைத் தடுத்து நிறுத்துகின்றது; இது மூட்டு வலியைத் தவிர்த்து விடுகின்றது என்று இப்போது நிரூபிக்கப்பட்டுள்ளது. அத்துடன் காலையில் சீக்கிரமாக எழுந்து விடுதல் மன அழுத்தம் போன்ற மற்ற மனோரீதியான பிரச்சனைகளை எதிர்த்துப் போராட உதவுகின்றது. தொடர்புத் தொழுகைகளின் போது மீண்டும் மீண்டும் செய்யப்படுகின்ற சிரம்பணிதல் எனும் நிலை நமது மூளைகளில் உள்ள இரத்த நாளங்களை அதிக இரத்தத்திற்கு இடமளிக்கும் வண்ணம் விரிவடையச் செய்கின்றது, மேலும் இது தலைவலிகளைத் தவிர்த்திடுகின்றது. முதுகு மற்றும் மூட்டுக்களை மீண்டும் மீண்டும் வளைத்தல் ஆரோக்கியம் நிறைந்ததோர் உடற்பயிற்சியாக உள்ளது. இவை அனைத்தும் விஞ்ஞானபூர்வமாக நிரூபிக்கப்பட்டு விட்ட உண்மைகளாக உள்ளன. </p>
	<p>&nbsp;</p>
	<p>தொடர்புத் தொழுகைகளுக்கு முன்னர் அவசியமாக உள்ள அங்கசுத்திகள் கழிப்பறையை மிகவும் அடிக்கடி உபயோகப்படுத்துவதற்கு நம்மை ஊக்குவிக்கின்றன. இந்தப் பழக்கமானது பொதுவான மற்றும் நாசகரமான புற்றுநோயான, குடல் புற்றுநோயில் இருந்து நம்மைப் பாதுகாக்கின்றது. தீங்கிழைக்கின்ற இரசாயனங்கள் சிறுநீர் மற்றும் மலப்பொருட்களில் கழிக்கப்பட்டு விடுகின்றன. இந்த கழிவுகள் நீடிக்கப்பட்ட கால அளவுகளுக்கு குடலில் வைக்கப்பட்டிருந்தால், தீங்கு தரும் பொருட்கள் மீண்டும் உடலுக்குள் உறிஞ்சப்பட்டு விடுகின்றன, மேலும் புற்றுநோயை உண்டாக்குகின்றன.</p>
	<p>&nbsp;</p>
	<p>ரமளான் மாதத்தின்போது நோன்பிருத்தல், விரிந்து விட்ட நமது வயிறுகளை மீண்டும் அவற்றின் வழக்கமான அளவுகளுக்குக் கொண்டு வருகின்றது, தற்காலிக நீரிழப்பின் மூலம் நமது இரத்த அழுத்தத்தைக் குறைக்கின்றது, தீங்கிழைக்கின்ற நச்சுப்பொருட்களை உடலை விட்டு நீக்குகின்றது, நமது சிறுநீரகங்களுக்கு மிகவும் அவசியமான ஓய்வினை அவற்றுக்கு அளிக்கின்றது, அத்துடன் அளவுக்கதிகமான மற்றும் தீங்கிழைக்கின்ற கொழுப்பினை நீக்குவதன் மூலம் நமது எடையினைக் குறைக்கின்றது. </p>
	<p>&nbsp;</p>
	<p>ஜகாத் தர்மம் மற்றும் ஹஜ் புனித யாத்திரை ஆகியவை தொலை நோக்குடன் கூடிய பொருளாதார மற்றும் சமுதாய நன்மைகளைக் கொண்டது. </p>
	</div>
	
	
	
	</div>     
</body>
</html>
