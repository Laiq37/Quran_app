<!DOCTYPE html>
<html lang="en">
<head>
	<meta charset="UTF-8">
	<meta http-equiv="X-UA-Compatible" content="IE=edge">
	<meta name="viewport" content="width=device-width, initial-scale=1.0">
	<title>Document</title>
	<link crossorigin="anonymous" rel="stylesheet" href="./css/mainappendix.css">
</head>
<body>
		<div class="container">
	
	<div id="appendixtitle1">பின் இணைப்பு 10</div>
	<div id="appendixtitle2">பன்மைப் பதத்தில் கடவுளுடைய பிரயோகம்</div>
	
	
	<div id="maintagintrotxtauto">
	<p>திரித்துவக் கொள்கை மிகைத்திருக்கின்ற, ஆங்கிலம் பேசும் இவ்வுலகில், இந்தக் குர்ஆனில் பன்மைப் பதத்தின் கடவுளுடைய பிரயோகத்தின் மூலம் சில மக்கள் வியப்படைகின்றனர். இந்தக் குர்ஆனின் மகத்தான தூதுச் செய்தியானது, எந்தச் சமரசத்திற்கும் நிச்சயம் இடமில்லாத, “கடவுள் ஒருவரேயாவார்'' என்பதேயாகும் (2:133, 163; 4:171; 5:73; 6:19; 9:31; 12:39; 13:16; 14:48,52; 16:22, 51; 18:110; 21:108; 22:34; 37:4; 38:65; 39:4; 40:16; 41:6; 112:1). </p>
	<p>&nbsp;</p>
	<p>எல்லாம் வல்லவரால் தன்மையில் பன்மை வடிவம் பயன்படுத்தப்படுகின்ற பொழுதெல்லாம், அது ஒரே சீராக வானவர்கள் முதலான மற்றப் படைப்புகளின் பங்கெடுப்பினைக் குறிக்கின்றது. உதாரணத்திற்கு, இந்தக் குர்ஆனின் வெளிப்பாட்டில் வானவர் கேப்ரியேல் மற்றும் நபி முஹம்மதின் பங்களிப்பு உள்ளடங்கியுள்ளது. எனவேதான் 15:9-ல் பன்மை வடிவத்தின் பிரயோகம் : “நாமே இந்த வேதத்தை வெளிப்படுத்தினோம், மேலும் நாமே அதனைப் பாதுகாப்போம்.” இங்கே பன்மை வடிவமானது இக்குர்ஆனைச் சேர்ப்பிக்கின்ற செயல்பாட்டினில் வானவர் கேப்ரியேல் மற்றும் நபி முஹம்மதின் பங்கெடுப்பினை நேரடியாகப் பிரதிபலிக்கின்றது.	      </p>
	<p>&nbsp;</p>
	<p>ஆதம் மற்றும் ஜீஸஸினுள் உயிர்மூச்சு ஊதப்படுதல் இத்துடன் தொடர்பு கொண்ட மற்றோர் உதாரணமாகும். ஆதமுடைய படைப்பு விண்ணில் நடைபெற்றதால் கடவுள் அவருக்குள் உயிர் மூச்சை நேரடியாக ஊதினார். எனவே மாறுதலின்றி ஒருமைப் பதம் தன்மையில் பயன்படுத்தப்படுகின்றது: “என்னுடைய ஆவியில் இருந்து ஆதமுக்குள் நான் ஊதினேன்'' (15:29, 38:72). மற்றொருபுறம், ஜீஸஸின் படைப்பானது பூமியில் நடைபெற்றது, எனவே மேரியிடம் கடவுளின் ""வார்த்தையை'' கேப்ரியேல் எடுத்துச் சென்றார். இயேசுவின் படைப்பை குறிக்கின்றபோதெல்லாம் மாறுதலின்றி பன்மை வடிவம் பயன்படுத்தப் படுகின்றது (21:91, 66:12).</p>
	<p>&nbsp;</p>
	<p>கடவுள் மோஸஸுடன் நேரடியாக வானவர்களின் இடையீடு இன்றிப் பேசியபோது, கடவுள் பிரத்தியேகமாக ஒருமைப் பதத்தில் பேசுவதை நாம் காண்கின்றோம்: நான் தான் கடவுள். என்னை அன்றி தெய்வம் இல்லை. நீங்கள் என்னை மட்டுமே வழிபட வேண்டும், மேலும் (ஸலாத்) அன்றாடத் தொடர்புத் தொழுகைகளை என்னை நினைவு கூர்வதற்காகக் கடைப்பிடியுங்கள்'' (20:12-14). </p>
	<p>&nbsp;</p>
	<p>கடவுளின் வழிபாட்டைப் பற்றிக் குறிப்பிடப்படுகின்றபோதெல்லாம், ஒருமைப் பதம் பயன்படுத்தப் படுகின்றது (51:56). </p>
	</div>
	
	 
	
	</div>     
</body>
</html>